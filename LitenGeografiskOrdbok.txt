A 
 
AA-LAVA, (aa-lava) - Lava med mycket skrovliga, kantiga och slaggiga stelningsformer. 
Hawaiianskt uttryck. 
ABRASION, (abrasion) - Slipning, repning, skrapning, etc. av en berggrundsyta genom fasta 
partiklar som transporterats av vind, vatten, is eller gravitationskraft. Vågors eroderande 
effekt. Jfr attrition. 
ABSORPTIONSSPEKTROFOTOMETRI, (atomic absorption spectrometry, AAS)
 Egentligen atomabsorptionsspektrofotometri. Kemisk analysmetod utförd genom att provet 
förångas och atomerna exciteras i gaslåga eller elektrisk ugn, varefter man mäter hur mycket 
atomerna i ångan absorberar olika våglängder, vilka är karakteristiska för bestämda 
grundämnen. Graden av absorption är proportionell mot mängden av grundämnet i provet. 
Absorptionssignalen från provet jämförs sedan med signalen från lösningar med kända 
halter. 
ABYSSAL, (abyssal) - Tillhörande djuphavsregionen, d v s oceanbottnen nedanför 
kontinentalsluttningarna, vanligen på större djup än 2 000 meter. Växtlighet saknas på dessa 
djup och de djur som existerar livnär sig på organiskt material i lösning och på organiska 
partiklar eller organismer som sjunkit ned från ovanliggande vattenlager. 
ACCESSORISKA MINERAL, (accessory minerals) - Mineralkomponenter i en bergart vilka 
förekommer i så låg koncentration att de saknar betydelse för bergartsklassifikationen. Jfr 
huvudmineral. 
ADVENTIVKRATER, (lateral crater) - Vulkankrater som förekommer på flanken av en större 
vulkan. Synonym parasitkrater. 
AEROSOL (aerosol) - I luften finfördelade fasta partiklar. 
AGAT, (agate)  - Kryptokristallin form av kvarts, ofta bildad genom utfällning i hålrum 
(bandad agat). 
AGGLOMERAT, (agglomerate) - Sedimentär bergart bildad av vulkaniska utbrottspartikar. 
Sammanhållet aggregat av vulkaniska bomber med i huvudsak rundade former jämte lapilli 
och aska i en koncentration av < 25 vol-%. 
AKVIFER, (aquifer) - Geologisk formation som har tillräcklig vattengenomsläpplighet för att 
avge vatten i användbara mängder för konsumtion. Rullstensåsar och grusavlagringar är 
vanligen mycket genomsläppliga och därför goda akviferer, när de innehåller grundvatten. 
ALBIT, (albite) – Ett vanligen vitt fältspatmineral (natriumplagioklas) med kemisk formel 
NaAlSi3O8 som är bergartsbildande bland såväl magmatiska som metamorfa bergarter. Albit 
uppvisar triklin symmetri och tillhör plagioklaserna. 
ALGONK (Algonkian) - Yngre prekambrium. Synonym proterozoikum. 
ALKALINA BERGARTER, (alkaline rocks) - Magmatiska bergarter med högre halt av Na2O + 
K2O än som fordras för att bilda fältspat med tillgänglig SiO2. 
ALKALIFÄLTSPAT, (alkali feldspar) – En samlingsbenämning för sådan fältspat där katjonen 
utgörs av alkalimetaller, t.ex. mineralen albit, pertit, mikroklin, ortoklas, adular och sanidin. 
ALLOKTON, (allochthon) - Överskjuten och transporterad berggrund. 
ALLOKTON, (allochthonous) - Sammansatt av material som inte har bildats på platsen. 
Används t ex om vissa kalkstenar. Om bergart eller bergartskomplex som genom tektoniska 
processer flyttats från platsen för sin bildning. 
ALLUVIALKON, (alluvial fan) - En svagt lutande slätt som uppkommit i en dalgång genom 
avsättning av sediment som transporterats med rinnande vatten. Sedimentmassa avsatt 
utefter en strömfåra där en abrupt minskning av fårans lutning förekommer. En alluvialkon 
är den terrestriska motsvarigheten till ett floddelta. 
ALLUVIALSLÄTT, (alluvial plain) - En svagt lutande slätt som uppkommit i en dalgång 
genom avsättning av sediment som transporterats med rinnande vatten. 

 
7 
ALLUVIUM, (alluvium) - Sedimentackumulation avsatt ur rinnande vatten.  
ALNÖIT, (alnöite) – Säregen porfyrisk, vulkanisk bergart som bildats i sprickor runt ett upptill 
igentäppt vulkanrör, där en explosion ägt rum på grund av starkt stegrat gastryck. Alnöiten 
har en tät grönaktig eller svart grundmassa, i vilken det ligger utspritt upp till ett par 
centimeter stora strökorn bestående av glänsande flak av svart glimmer (biotit). Dessutom 
finns det ofta även en del bitar av äldre bergarter som slitits loss vid vulkanexplosionen. 
Alnöiten är kalkrik och vittrar därför lätt och flyter ut som en sörja då den exponeras för 
vatten och luft. Alnöit är Medelpads landskapssten. Magmatisk bergart. 
ALPIN VECKNING, (Alpine folding) - Tertiär bergskedjeveckning i Sydeuropa och Asien som 
fortfarande pågår. Den alpina orogenesen resulterade i bildningen av Alperna och Himalaya 
då Eurasien kolliderade med sydliga kontinenter. 
ALUN, (alum) - Både en särskild kemisk förening och en klass av kemiska föreningar. Vardaglig 
benämning på dubbelsaltet kaliumaluminiumsulfat, KAl(SO4)2·12H2O. Alun är känt sedan 
antiken som läkemedel (sammandragande och blodstillande) och betmedel vid färgning. 
Alun används även vid vattenrening, garvning och limning av papper. Alun framställdes förr 
ur alunskiffer, lera eller bauxit. 
ALUNSKIFFER, (alum shale) - Lerskiffer (sedimentär bergart) rik bl a på organiskt material 
(<11% C) och svavel (< 6%) i form av järnsulfider. Namnet syftar på att bergarten förr  
nyttjades för framställning av alun (dubbelsaltet kalium-aluminiumsulfat med 10 
kristallvatten). De svenska alunskiffrarna är svarta, bituminösa och innehåller ställvis 
utvinnbara mängder kolväten (kerogen) och uranföreningar. Vanligen ingår även kalk, som 
då är samlad till orsten (bituminös kalksten eller antrakonit), ofta som bollar i bankar. 
Alunskifferlager i den svenska berggrunden bildades under mellersta kambrium till äldre 
ordovicium, men har i många områden eroderats bort. Alunskiffrar uppträder i Sverige 
främst som olenidskiffer i övre kambrium. Lokaler med bevarad alunskiffer ﬁnns bl.a. på 
Öland, i Skåne, Östergötland, Västergötland och Närke samt i Storsjöområdet i Jämtland och 
längs fjällkedjan. Alunskiffer kan innehålla uran, vanadin och en rad andra metaller och ger 
ofta upphov till förhöjd radonstrålning. Den är Sveriges största fossila bränslereserv genom 
att de organiska beståndsdelarna kan bilda olja vid förhöjda temperaturer i berggrunden. 
Tidigare bröts alunskiffer i stor omfattning i Sverige och nyttjades som bränsle vid 
kalkbränning, som råvara vid alunframställning och oljeutvinning samt vid tillverkning av 
gasbetong (blå lättbetong). Alunskiffer är en presumtiv källa för produktion av uran. 
AMFIBOL, (amphibole) - Mineralgrupp bestående av silikat av Ca, Mg, Fe, Al och Na i olika 
proportioner och med genomgångar i två riktningar som bildar spaltvinkeln 124o. Grupp av 
grönsvarta eller gröngrå silikatmineral som innehåller OH-grupper (syre-vätegrupper kallade 
hydroxyl) och järn, magnesium och kalcium. Vissa amfiboler är relativt rika på alkali 
(natrium) och har då en mer blågrön färg. Amfiboler kristalliserar med nål- eller prismaform. 
Den vanligaste amfibolen är hornblände. 
AMFIBOLIT, (amphibolite) - Omvandlad eller metamorf, svart till mörkgrön järnrik och 
kiselsyrafattig (basisk) bergart, främst uppbyggd av amfibolmineral (hornblände m fl) och 
plagioklas samt något biotit. Amfiboliten är ofta mer eller mindre tydligt förskiffrad. 
Moderbergarter som omvandlas är oftast diabas, gabbro eller basalt. 
AMORF, (amorphous) - Fast fas hos en kropp (ämne) utan att atomerna är kristallint ordnade 
(jfr kristall). Kroppens yttre form kan därför förändras, oftast mycket långsamt, med tiden. 
Amorfa bergarter kan uppkomma genom att en smälta stelnar så snabbt att en ordnad textur 
inte hinner uppkomma. Vulkaniskt glas och obsidian (bergarter) är sådana exempel. 
ANATEXIS, (anatexis) - Partiell eller fullständig uppsmältning av sediment eller redan 
existerande bergarter i den övre delen av jordskorpan (litosfären). Kan betraktas som en 
övergång mellan metamorfos och total uppsmältning varvid bergarten migmatit bildas. 

 
8 
Frigörs smältorna från sin moderbergart kan de stiga uppåt i jordskorpan och så småningom 
ansamlas till större kroppar i form av anatektiska graniter. 
ANCYLUSGRÄNSEN, (Ancylus limit) - Ancylussjöns högsta nivå. Se under Ancylussjön 
ANCYLUSSJÖN, (Ancylus Lake) - Sötvattensstadium för c:a 10 700–9 800 år sedan i 
Östersjöns utvecklingshistoria. Namnet kommer av att toppiga hattsnäckor av släktet 
Ancylus (särskilt Ancylus ﬂuviatilis) kan hittas i sedimenten. Ancylussjön, som är det tredje 
stadiet i Östersjöns utveckling, uppkom genom att den kraftiga landhöjningen efter istiden 
grundade upp avloppet via Närkesundet från det kortvariga bräckta Yoldiahavet. 
Inströmningen av saltvatten avbröts och ett rent sötvattentillstånd blev följden. Ancylussjöns 
utlopp kom att ske dels genom ett sund i Göta älvdalen, dels genom Otteidsundet i södra 
Norge. (Tidigare ansågs avloppet ha skett genom den s.k. Svea älv mellan Kilsbergen och 
Tiveden. Vid Degerfors låg det s.k. Sveafallet, som skulle ha varit större än Niagarafallen. 
Detta torde dock aldrig ha haft med Ancylussjöns avlopp att göra.) De båda utloppen 
grundades upp och smalnade, vattenytan steg. På grund av den hastigare landhöjningen i 
norr kom vattenmassan att förskjutas söderut, varvid vattenytan steg i söder, 
ancylustransgressionen. Ancylussjöns nivå nådde sitt högsta läge, ancylusgränsen, och 
ancylusvallen utbildades för c:a 10 300 år sedan. Denna är tydligast på Öland och Gotland, 
men den kan också ses på många ställen längs exempelvis Smålandskusten, dock inte längre 
söderut. Ancylussjön låg då 10–15 m över havsytan. Västerhavet transgrederade (vattenytan 
steg) och ﬁck via Stora Bält kontakt med Ancylussjön, som nu övergick till att bli det 
bräckta Littorinahavet. Vänern avsnördes samtidigt från den tidigare Ancylussjön. (Tidigare 
ansågs Ancylussjöns nya utlopp ha gått via Dana älv vid nuvarande Stora Bält.) 
ANCYLUSTRANSGRESSIONEN, (Ancylus transgression) - Vattenståndshöjning hos 
Ancylussjön p.g.a. hastigare landhöjning i norr än i söder och som ledde till Ancylussjöns 
högsta nivå. Se även under Ancylussjön. 
ANCYLUSVALLEN, (Ancylus wall) - Terrängformation som bildats där Ancylussjön haft sin 
högsta nivå. Ancylusvallen är tydligast på Öland och Gotland, men den kan också ses på 
många ställen längs exempelvis Smålandskusten, dock inte längre söderut. Se även under 
Ancylussjön. 
ANDESIN, (andesine) - ett silikatmineral i plagioklas-serien. Mineralet är ofärgat eller vitt. 
ANDESIT, (andesite) - vulkanisk bergart, ibland porfyriskt utbildad, med strökorn av plagioklas 
(andesin), amfibol och biotit. Andesit motsvarar djupbergarten diorit. Magmatisk ytbergart. 
ANHYDRIT, (anhydrite) - Ortorombiskt saltmineral, besläktat med gips, men utan kristallvatten 
(CaSO4), vanligt i evaporitlagerföljder. 
ANORTIT, (anorthite) - Ett mineral i gruppen plagioklasfältspater som förekommer rikligt i 
jordskorpan. Anortit har den kemiska sammansättningen CaAl2Si2O8 (kalcium, aluminium, 
kisel, syre). Anortit hör till det triklina kristallsystemet och har en hårdhet på 6–6,5. 
Mineralets spaltning 3 (perfekt/god/dålig) och färgen är normalt färglös eller vit. Brottet är 
ojämnt till mussligt och glansen glasig. Anortit är den mest kalciumrika fasta lösningen 
bland plagioklaserna där albit återfinns i seriens andra ände. Anortit förekommer i 
magmatiska och metamorfa bergarter. Anortit har även hittats på platåer på månen och i 
prover från kometen Wild 2 som upptäcktes 1978. 
ANRIKNINGSHORISONT, (illuvial horizon, B horizon) - En horisont (t.ex. rostjord i en 
podsol) i ett jordlager vilken har berikats genom tillsats av material från överliggande 
horisonter.  De ackumulerade materialen kan vara sesquioxider (järn- eller 
aluminiumföreningar), karbonater, lösliga salter, lermineral eller en blandning av två eller 
flera av dessa material.  Dessa ansamlingar kan förekomma i form av beläggning eller 
konkretioner eller kan fördelas mer eller mindre enhetligt i horisonten. Jfr skenhälla. 
ANSTÅENDE, (solid bedrock, bedrock) - Förekomst av berggrund. Jfr in situ, autokton, fast 
klyft, utgående. 

 
9 
ANTIKLINAL, (anticline) - En uppveckning, dvs. den konvexa sidan är riktad uppåt. 
ANTRACIT, (anthracite) - Den renaste formen av stenkol med 92-98 % av grundämnet kol. 
Antracit är svartglänsande, hård och har mer eller mindre mussligt brott. Anses vanligen 
utgöra slutprodukten i förvandlingen av växtdelar från torv via brunkol mot grafit. 
ANTRAKONIT, (anthraconite) - Orsten, svart bituminös kalksten. Sedimentär bergart. 
APATIT, (apatite) - En grupp mineral bestående av kalciumfosfat + fluorid, klorid och/eller 
hydroxyl [Ca5(PO4)3(F,Cl,OH)]. Hexagonala eller monoklina kristallformer. Apatit kan vara 
fettglänsande till glasglänsande, färglös, gul, grön, röd, blå eller grå. Mineralet uppträder 
accessoriskt i nästan alla magmatiska bergarter. Apatit definierar hårdheten 5 i Mohs´ skala. 
Den viktigaste naturliga fosforkällan i våra skogsmarker. Apatit är en viktig råvara för 
handelsgödselindustrin. Apatit är också det mineral som huvudsakligen utgör tändernas 
emalj. 
ARAGONIT, (aragonite) - Ortorombiskt kalciumkarbonat , CaCO3. Förekommer ofta i nålform 
i recenta sediment och som ursprunglig beståndsdel i vissa organiska skal. Omvandlas lätt 
till kalcit. 
ARDENNISK, (Ardennian) - Tillhörande den kaledoniska orogenesens kulmen i yngre silur 
(ludlow). 
ARENIT, (arenite) - Bergart huvudsakligen bestående av partiklar av sandstorlek, dvs. 63 µm - 2 
mm. Jfr sandsten. 
ARKEIKUM, (Archaeozoic) - Äldre prekambrium. Eon som omfattar tidsintervallet mellan 
Jordens födelse ( 4 600 Ma före nutid) och 2 500 Ma före nutid. 
ARKOS, (arkose) - En sandsten som innehåller minst 25% fältspat (dvs. > 25 %) och instabila 
bergartsfragment i proportion > 3:1. Kornen är mer eller mindre kantiga, sorteringen dålig - 
måttlig och bergartens färg ofta röd- eller gråaktig. Arkos bildas vanligen vid snabb 
mekanisk och samtidigt långsam kemisk vittring av granitiska bergarter med efterföljande 
kort transport till sedimentationsområdet och är därvid en typisk postorogen bergart. 
ARKOSISK LITARENIT, (feldspathic litharenite) - En sandsten som innehåller minst 25% 
fältspat och instabila bergartsfragment i proportion mellan 1:1 och 1:3. 
ARTESISK AKVIFER, (artesian aquifer) - En akvifer i vilken grundvattnet står under sådant 
tryck att grundvattennivån i en brunn nedförd i akviferen står högre än övre begränsningytan 
av den vattenförande formationen. Benämns även sluten akvifer. 
ARTESISK KÄLLA, (artesian spring) - En källa vars vatten trycks upp från en artesisk akvifer. 
Se springkällan i Leksand. 
ASBEST, (asbestos) – Trådiga varieteter av olika mineral tillhörande serpentin- och 
amfibolgrupperna.  
ASKA, (ash) - De mest finkorniga, stoftartade partiklar som avsätts vid vulkaniska explosioner. 
Jfr tuff, vulkanisk aska. 
ASKFLÖDE, (ash flow) - Se ignimbrit. 
ASSIMILATION, (assimilation) - Process som innebär att magma med sig införlivar 
främmande bergartsmaterial. Detta kan ske antingen genom smältning eller genom reaktion 
med materialet, så att dess mineral är i kemisk jämvikt med magman. 
ASTENOSFÄR, (astenosphere) - Övre delen jordmanteln, vilken kännetecknas av att den 
mycket långsamt låter sig deformeras, till skillnad från mantelns undre del (mesosfären) som 
synes vara stel. 
ASTROBLEM, (astrobleme) - Resterna av en forntida, kraterformad fördjupning i jordytan 
förorsakad av ett meteoritnedslag. Jfr impaktstruktur. 
ATOLL, (atoll) - Ringformat korallrev som omsluter en grund lagun. Recenta atoller är speciell 
vanliga i Stilla Havet. 
ATTERBERGS KORNSTORLEKSSKALA, (the Atterberg scale) - Geometrisk decimalskala 
föreslagen av svensken A. Atterberg (1846-1916). Skalan omfattar i första hand sju 

 
10 
kornstorleksklasser med följande gränser mellan klassenna: 200, 20, 2, 0,2, 0,02, 0,002 mm. 
Kornstorleksklasserna har namnen block, sten, grus, mo, mjäla och ler. 
ATTRITION, (attrition) - Slipning, repning, skrapning, etc. av de i ett sediment ingående 
partiklarna under transport av vind, vatten eller is. Jfr abrasion. 
AUGIT, (augite) - Mineral ingående i pyroxengruppen med sammansättningen 
(Ca,Mg,Fe,Al)(Al,Si)2O6. 
AUTIGEN, (authigenic) - Bildad in situ. Används om mineral som har bildats på platsen och 
alltså inte undergått någon transport och sedimentation. 
AUTOKTON, (autochthonous) - Bergart eller bergartsserie som vilar på den plats där den 
ursprungligen bildades. Berggrund som ej förflyttats, dvs. befinner sig in situ. Jfr in situ, 
anstående, fast klyft. 
AUTOKTON, (autochthonous) - Sammansatt i huvudsak av partiklar som bildats på platsen. 
T.ex. revkalkstenar, evaporiter. Ungefär synonym till autigen, vilket dock avser mineral. 
AZOIKUM, (Azoic) - Den del av jordens historia i vars bergarter inga spår av liv påträffats, 
nämligen från jordens födelse till för ca 3 200 miljoner år sedan. Grek. ”utan liv”. 
AZURIT, (Azurite) – Ett djupblått till violettblått monoklint karbonatmineral med den kemiska 
sammansättningen Cu3(CO3)2(OH)2. I begränsad utsträckning en kopparmalm. Det uppträder 
som sekundärt mineral tillsammans med malakit i vittrings- och oxidationszonen hos 
sulfidkopparmalmer. 
 
B 
 
BACKMYR, (soligenous mire) – Myr på sluttande yta, vanlig i förfjälls- och fjällterräng. 
Vegetationen påverkas av nederbörd och översilande fastmarsvatten. 
BALTICA, (Baltica) - Kontinent som för c:a 600–420 miljoner år sedan (dvs. från 
senproterozoikum till silur) sträckte sig från nuvarande Norge i väster till Ural i öster. Se 
även Baltiska skölden. 
BALTISKA ISSJÖN, (Baltic Ice Lake) - Det första utvecklingsstadiet för c:a 15 000–11 600 år 
sedan i Östersjöns historia. Issjön bildades genom att de enorma mängderna smältvatten från 
isen dämdes upp av isfronten. Dräneringen ﬁck en komplicerad utveckling. För c:a 13 000 år 
sedan uppstod ett utlopp vid Billingens norra spets då isfronten drog sig tillbaka och 
iskanten »släppte« från berget. Men klimatet försämrades för c:a 12 800 år sedan och isen 
anslöt åter till Billingen och issjön dämdes upp. Ytan steg under yngre dryas-fasen och kom 
som högst att ligga 25 m över havet. Återigen förbättrades klimatet och isfronten retirerade 
norrut och en dramatisk tappning ägde rum för c:a 11 600 år sedan. Sjöytan sänktes till 
havsnivån på några få år. Baltiska issjöns vatten innehöll stora mängder uppslammade 
lerpartiklar från landisens smältvatten. När dessa sedimenterade bildades glacialleror, ofta 
varviga leror. Jfr Yoldiahavet, Ancylussjön, Littorinahavet. 
BALTISKA SKÖLDEN, (Baltic shield) - Ett 1–3 miljarder år gammalt berggrundsområde 
bestående av prekambriska bergarter (urberg). Den Baltiska skölden har i stora drag vuxit 
från nordost mot sydväst genom nybildning av kontinental jordskorpa. De äldsta delarna (c:a 
3 miljarder år) finns i Ryssland, Nordnorge och östra och norra Finland, medan de yngsta 
(c:a 1 miljard år) återfinns i Sydvästsverige och Sydnorge.  Benämns även fennoskandiska 
urbergsskölden. Jfr Pangea. 
BALTOSKANDIA, (Baltoscandia) - Geografisk-geologisk benämning på Skandinavien, Finland 
och de baltiska staterna. 
BANDNING, (banded) – Omväxlande parallella lager med olika färg, kornstorlek med mera i en 
bergart. 
BANKAD, (thick-bedded) - Bestående av 30 - 100 cm tjocka lager. (Anv. om sedimentära 
bergarter). 

 
11 
BANKNING, (sheeting) - Struktur hos berggrunden innebärande att denna genom sprickytor 
uppdelats i skivor (bankar) vilka är tillnärmat parallella med berggrundsytan. 
BARRIÄRREV, (barrier reef) - Långsträckt smalt korallrev mer eller mindre parallellt med 
stranden. 
BARYT, (barite, baryte) - Mineral av bariumsulfat, BaSO4. Ett vitt, gult eller färglöst mineral 
som utgör den viktigaste bariummalmen. Synonym tungspat. 
BAS, (base) - Kemiskt ämne som strävar efter att ta upp vätejoner (protoner). Baserna innehåller 
negativt laddade joner och är starkare ju större tendens att uppta protoner de har. Basiska 
(eller alkaliska) ämnen verkar neutraliserande på syror. Motsatsen till basisk är sur, 
motsatsen till bas är syra. Se även pH. 
BASALKONGLOMERAT, (basal conglomerate) - Konglomerat som inleder en sedimentär 
lagerföljd efter en hiatus, dvs ett strandsediment bildat vid transgression. Synonym 
bottenkonglomerat. 
BASALT, (basalt) - Kiselsyrafattig (c:a 49 % SiO2), basisk vulkanisk bergart (magmatisk 
ytbergart, stelnad lava, lavabergart) bestående av kalciumrik plagioklas och rikligt med 
mörka silikatmineral såsom olivin, pyroxen och eventuellt amfibol. Har ofta en sekundär 
pelarformig förklyftning. Den förekommer både som lava och som tuff (aska), och är ofta till 
stor del glasig. Basalt är den vanligaste vulkaniska bergarten på Jorden. Exempel är ”Giants 
causeway” på Irland och Rallate i Skåne. Basalt omvandlas vid metamorfos till amfibolit. Jfr 
diabas. 
BASISK, (basic) – Uttryck inom petrologin för magmabergart vars SiO2-halt är 45 - 52 vikt-%. 
BASISK BERGART, (basic rock, mafic rock) - Beteckning för magmatisk bergart med låg 
kiselsyrahalt (c:a 45-52 % kiseldioxid, SiO2). 
BASIT, (basite) - Basisk bergart med SiO2 < 52 %. 
BASMINERALINDEX, (base mineral index) – En snabbmetod för mineralogisk 
jordartsgranskning. Genom separation i en tung vätska med densiteten 2,68 kg/dm3 av 
ingående mineralkomponenter i jordarten kan indexbestämning utföras på 
mellansandfraktionen. Mineral innehållande kalcium eller magnesium är ofta tyngre och 
avskiljs lätt. Korrektioner får göras för glimmer (+) eller malmmineral (-). Basmineralindex 
definierades av markforskaren Olof Tamm (1934) såsom viktprocenten mineralkorn med 
densiteten > 2,68 kg/dm3 i mellansandfraktionen. Basmineralindex används för att visa 
jordartens innehåll av näringsrika och lättvittrade mineral, vilka i allmänhet har densiteter 
överstigande 2,68 kg/dm3. Sådana mineral är kalcit, dolomit, apatit, epidot, klorit, biotit, 
muskovit kalciumrik plagioklas, hornblände, pyroxener och andra mörka mineral. Genom 
glimmermineralens egenheter att lätt spjälkas upp i tunna flak blir resultatet att glimmer 
flyter i den tunga vätskan. Att man beräknar basmineralindex i mellansandfraktionen har 
endast praktiska orsaker. Medelgoda jordarter (moränjordar) har basmineralindex runt 10, 
svaga jordar ligger ner mot 4 eller lägre och goda jordar överstiger 18. 
Basmineralindexmetodens viktigaste värde är att den ger ett medel att bedöma en av de 
många på skogsproduktionen inverkande faktorerna. Bördighet som har sin orsak i tillfört 
näringsrikt grundvatten kommer inte till uttryck genom basmineralindex. Analysmetoden 
tillämpas ej längre på grund av de tunga vätskornas giftighet. 
BATOLIT, (batholith) - Komplext uppbyggd djupbergartskropp med en tvärsnittsarea av 100 - 
100000 km2 vars begränsningsytor i sidled vanligen stupar brant nedåt. En batolit 
sammansätts oftast av flera smärre plutoner, vilkas sammansättning för det mesta är 
granitisk, granodioritisk eller tonalitisk. 
BATYAL, (bathyal) - Tillhörande kontinentalsluttningarna, mellan ca 200 och 2 000 m djup. 
BAUXIT, (bauxite) - Grå, gul eller rödbrun sedimentär residualbergart med konkretionär, jordig 
eller pisolitisk karaktär. Bauxiten består av växlande mängder av olika 
aluminiumoxidhydratmineral (böhmit, diaspor, gibbsit m. fl.) jämte järnoxidhydrater, vilka 

 
12 
sistnämnda ger bergarten dess röda färg. Bergarten bildas i tropiskt regnrikt klimat genom 
kemisk vittring av aluminiumrika bergarter (ex. nefelinsyenit) under goda 
dränageförhållanden. Bauxit utgör det viktigaste materialet för framställning av 
aluminiummetall. 
BENTISK, (benthic) - Bottenlevande. Äldre synonym bentonisk. 
BENTONIT, (bentonite) - Mjuk, plastisk och ljust färgad lera (jordart) eller sedimentär bergart 
som väsentligen består av lermineral (främst tillhörande smektitgruppen, t. ex. 
montmorillonit) och därjämte kolloidal kiselsyra. Bentonit bildas genom omvandling eller 
kemisk vittring av glasigt, vulkaniskt tuffmaterial eller aska. Bergarten känns hal i vått 
tillstånd och kan ta upp stora mängder vatten varvid volymen kraftigt ökar. I Sverige 
förekommer bentonit som tunna lager i kambrosiluriska bergarter. Det mäktigaste lagret (1,8 
m tjockt) är funnet på Kinnekulle i Västergötland. Bentonitleran spelar även en stor roll i 
slutförvaret av använt kärnbränsle där den används som en buffert mellan berggrunden och 
kopparkapseln. Bentonitlera används också vid klarning av viner och som 
klumpförebyggande medel. 
BERGART, (rock) - Fast beståndsdel i jordskorpan, som bildar berg och berggrund. 
Sammansatt av ett eller oftast flera mineral av varierande mängd. En bergart kan vara 
sedimentär (avlagrad eller kemiskt utfälld), magmatisk (utkristalliserad ur en magma) eller 
metamorf (omvandlad). Bergarter är utgångsmaterialet för bildningen av den lösa 
jordavlagringen genom de vittringsprodukter som avsätts i form av moräner eller andra 
sediment. Olika bergarter ger upphov till olika jordar med skilda egenskaper och 
kornstorlekssammansättningar. Jordarnas bildning från bergarterna hänger i vårt land 
samman med inlandsisars och vattens inverkan. Bergarterna indelas efter deras 
uppkomstsätt. 
BERGARTSLÄRA, (petrology) - Petrologi 
BERGGRUND, (bedrock) - Fast berg, antingen blottat eller täckt av lösa sediment- eller 
jordlager. Jfr fast klyft. 
BERGOLJA, (petroleum) - Petroleum. 
BERGSKEDJA, (mountain range) - Sammanhängande system av mer eller mindre parallella 
bergsryggar. Bergskedjor har bildats genom veckning eller kantställning av berggrundsblock 
vid tektoniska rörelser. Sådana processer kallas bergskedjebildning eller orogenes. Mindre 
lämplig benämning är bergskedjeveckning. Bergskedjorna har ofta avsevärd höjd, delvis 
beroende på bergarten som vanligen är motståndskraftig mot erosion men kanske främst 
genom isostatiska jämviktsrörelser. Exempel på bergskedjor är Appalacherna, Klippiga 
bergen, Alperna, Himalaya och den Skandinaviska fjällkedjan (Skanderna) som ingår i 
Kaledoniderna. Även platåer med längsgående karaktär kan anses ingå i en bergskedja. Ur 
geologisk synvinkel rekommenderas användandet av begreppet veckberg. 
BINDSTEN, (bindstone) - Autokton kalksten bestående av rambyggande organismer med 
sedimenterade kalkpartiklar i hålrummen. Synonym revkalksten. Jfr bioherm. 
BIOFACIES, (biofacies) - Ett sediments eller en bergarts biologiska utbildning eller karaktär, 
dvs dess fossilinnehåll, ofta använt vid lateral jämförelse. 
BIOGEN, /BERGART/, (biogenic) - Bildad genom någon form av biologisk inverkan. De flesta 
kalkstenar är biogena, liksom även alla biokemiska bergarter.  
BIOHERM, (bioherm) - Kalkstensmassa, oftast ett rev, formad som en dôm eller lins och 
uppbyggd av sedentära organismer, vanligen rambyggare. 
BIOKEMISK, /BERGART/, (biochemical) - Bestående av mineral som utfällts under inverkan 
av organismer. Kalktuffer och hornstenar kan t ex vara biokemiska bergarter. Jfr biogen. 
BIOSTRATIGRAFI, (biostratigraphy) - Stratigrafi eller lagerföljd baserad på fossil, dvs 
studium av successionen av taxa inom sedimentära lagerföljder. Biozon är den 
grundläggande biostratigrafiska enheten. 

 
13 
BIOTISK, (biotic) - Hänförande sig till livsformer och livsyttringar. 
BIOTIT, (biotite) - Mörkbrun eller svart glimmer med formeln K(Mg,Fe)3AlSi3O10(OH,F)2. 
Karakteriseras av sin perfekta spaltbarhet efter ett plan och sin mörka färg. Vittrar lätt varvid 
guldglänsande ytor bildas (”kattguld”). Mineralet tillhör gruppen fyllosilikater. Förekommer 
rikligt i graniter, granodioriter, pegmatiter och dioriter. Lättvittrat mineral som utgör en 
viktig kaliumkälla i skogsmarken.  
BIOZON, (biozone) - Et (tredimensionellt) avsnitt av lagerföljden, karakteriserat av förekomst 
av ett eller flera bestämda taxa, vanligen arter. 
BITTERSALT, (bitter salt) - Hydrat av magnesiumsulfat med formeln MgSO4.7H2O. Saltet 
framställdes första gången 1694 ur mineralkällorna i den engelska kurorten Epsom. Den 
ljusa mineraljorden kring källan kallades magnesia alba officinalis (alba = vit), som är 
detsamma som mineralet epsomit, med formeln MgSO4.7H2O. Havsvatten innehåller 
naturligt magnesiumsulfat, varför det koksalt (natriumklorid) som utvinns genom 
indunstning av havsvatten i saliner alltid är förorenat med en hel del magnesiumsulfat. 
Magnesiumsulfat har laxerande verkan. Benämns även Epsomsalt eller engelskt salt. 
BITUMEN, (bitumen) - Fasta eller flytande hydrokarboner med olika färg, hårdhet och 
flyktighet. Petroleum och asfalt är exempel på bitumen. 
BITUMINÖS, (bituminous) - Om bergart som innehåller bitumen, exempelvis oljeskiffer, 
alunskiffer och orsten. 
”BLACK SMOKER”, (black smoker) - Form av hydrotermalverksamhet inom en oceanisk 
spridningszons centrala rift. Heta (350oC) vattenlösningar med däri lösta tungmetaller 
(Fe,Cu, Zn och Pb) utströmmar genom skorstensliknande bildningar på havsbottnen. Vid 
kontakten mellan havsvattnet och de heta lösningarna sker utfällning av tungmetaller i form 
av mycket små sulfidpartiklar, vilka ger de utströmmande hydrotermala lösningarna deras 
svarta färg. 
BLOCK, (boulder) - Kornstorleksfraktion eller bergartspartikel av bestämd storlek enligt något 
definierat klassifikationssystem. Enligt Atterbergs system partiklar > 200 mm. Enligt SGF:s 
skala > 600 mm. 
BLOCKLAVA, (block lava) - Trögflytande, högviskös lava som på ytan utvecklar blockiga 
stelningsformer. 
BLODSTEN, (hematite) – Äldre benämning för hematit. Järnmineral tillhörande oxidgruppen 
med formeln Fe2O3. Färgen hos den massiva och jordiga varianten är röd till rödbrun medan 
den grovkristallina varianten är blågrå till blåsvart med metallisk lyster. Karakteriseras 
framför allt av sitt röda streck på en oglacerad porslinsplatta eller den röda pulverfärgen.  
Malm av blodsten kallas blodstensmalm, Namnet blodstensmalm kommer av att när den 
repas eller pulvriseras får den en röd färg. Andra benämningar är järnglans eller hematit. 
Hematit är också en vanlig järnmalm och förekommer allmänt i malmfälten i Bergslagen. 
Globalt utgör hematit det viktigaste järnmalmsmineralet.  
BLODSTENSMALM, (red iron ore) - Malm av blodsten (hematit). Namnet blodstensmalm 
kommer av att när den repas eller pulvriseras får den en röd färg. 
BLOTTNING, (outcrop, exposure) - Exponering av en viss berggrund eller ett sediment. 
BLYGLANS, (galena) - Ett sulfidmineral som ofta innehåller silver och uppträder tillsammans 
med zinkblände eller andra sulfidmineral. Kemisk formel PbS. Mineralet är världens enda 
blymalm av betydelse. I Sverige förekommer mineralet på ett flertal platser och den största 
brytningen har ägt rum i Sala, Guldsmedshyttan och Kaveltorp i Västmanland, Saxberget 
och Garpenberg i Dalarna samt i Vassbo, Idre, Dalarna och Laisvall, mellersta Lappland. 
Blyglans kallas ibland även galenit eller blysulfid. 
BLÅLERA, (blue clay) - Vardaglig benämning dels på lera i sjöars och vissa mossars 
bottenlager, dels på en del moränleror. Karakteristisk är den blågrå färgen som vanligtvis 

 
14 
kommer av att järn i avlagringen föreligger i reducerad form. Efter genomluftning blir 
blålera gråaktig eller gråbrun. 
BOHUSGRANIT, (Bohus granite) - En lokal variant av den magmatiska djupbergarten granit. 
Den förekommer i norra Bohuslän mellan Gullmarn och Idefjorden samt väster om, grovt 
betraktat, en linje genom Idefjorden och Bullaresjöarna. I väster, längs kusten och på öarna, 
övergår bohusgraniten i gnejs. Bohusgraniten består precis som granit i huvudsak av 
kiseldioxidrika mineral så som fältspat och kvarts samt mindre mängder av bland annat 
glimmer. Färgen varierar från grå till röd beroende på skillnader i mineralsammansättning 
och textur. Vanligen är bohusgraniten jämnt småkornig. Bohusgraniten har haft stor 
användning som gatsten och som byggnadssten och ornamentsten. Den var förutsättningen 
för den omfattande stenindustrin i norra Bohuslän under årtiondena runt sekelskiftet 1900. 
BOTTENKONGLOMERAT, (basal conglomerate) - Konglomerat som inleder en sedimentär 
lagerföljd efter en hiatus, dvs. ett strandsediment bildat vid transgression. Synonym 
basalkonglomerat. 
BOTTENMORÄN, (basal till) - Typ av morän, som avlagrats under bottensmältande, 
dynamiskt aktiva glaciärer. Bottenmoränen är opåverkad av alla yttre faktorer utom att den 
är hårt packad av isens tyngd. Den är också mindre rik på sten och block än vanlig morän, 
s.k. ytmorän, och dess ytform är ofta ﬂack eller svagt kuperad. Bottenmoräner är oftast 
täckta av ytmorän, men drumliner och radialmoräner är exempel på synliga, långsträckta 
bottenmoräner. En form av mycket hårt packad bottenmorän kallas (folkligt) pinnmo. 
BRECCIA, (breccia) - Grovkornig ( > 2 mm) klastisk bergart (fragmentbergart) , bestående av 
kantiga korn och bergartsfragment inbäddade i en finkornigare mellanmassa oftast av kvarts 
eller kalkspat. Olika typer av breccia finns; rivningsbreccia, talusbreccia, eruptivbreccia m.fl. 
BROTT, (fracture) - Avsöndringsyta (brottyta) hos ett mineral vilken ej följer ett 
kristallografiskt definierat plan. Brottet är vanligen på ett eller annat sätt ojämnt. 
BRUNKOL, (brown coal) - Kol av låg kvalitet, närmast att likna vid omvandlad torv. Brännbar, 
brun till brunsvart, organisk sedimentbergart, som i grad av inkolning befinner sig mellan 
torv och lignit. Vanligen finner man bevarade växtstrukturer hos brunkol. Synonym lignit. 
BRUNSTEN, (pyrolusite) - Ett mjukt järnsvart eller mörkt stålgrått mineral (pyrolusit) med 
formeln MnO2. Det är det mest betydelsefulla malmmineralet för framställning av mangan. 
Teknisk benämning på mangandioxid är brunsten. 
BÄRNSTEN, (amber) - Fossilt harts, utgörande kåda från utdöda barrträd. Bärnsten består till 80 
% av i alkohol olösligt harts, övrigt av lösliga hartser, bärnstenssyra och eteriska oljor. Den 
är vanligen gul i olika ljusa eller mörka nyanser och ofta flammigt genomskinlig. Bärnsten 
kan innehålla fossil av insekter eller djur- och växtfragment och har därigenom fått stor 
paleontologisk betydelse. 
BÖLJESLAGSMÄRKEN (wave marks, ripples) - Sedimentstruktur bildad genom vågrörelser 
över sedimentationsytan. Synonym vågrippel. 
 
C 
 
C-HORISONT, (C horizon) - Internationell beteckning för det föga påverkade underlaget i en 
jordmån. Modermaterial för jordmånsbildning. 
CATENA (KATENA), (catena) - En sekvens av jordmåner med ungefärligen samma ålder, 
utvecklade på liknande modersmaterial och uppträdande under liknande klimatiska 
förhållanden, men som har skilda egenskaper beroende på variation i terräng (relief) och 
dränering. 
CEMENT, (cement) - Bindemedel mellan kornen i en sedimentär bergart, bestående av kemiskt 
utfällda mineral (kiseldioxid, karbonater eller järnoxider). 

 
15 
CEMENTATION, (cementation) - Process varigenom ett klastiskt sediment hopläks till bergart 
på grund av utfällning av mineral i sedimentets kornmellanrum (porer). 
CEMENTERING, (cementation) - Sammanbindning av sedimentkornen genom kemisk 
utfällning av mineral i porutrymmena (genom trycklösning och/eller ur cirkulerande 
porvatten), vilket innebär att sedimentet övergår i bergart (litifieras). 
CHAMOSIT, (chamosite) - Ett grågrönt-svart, järnhaltigt kloritmineral som utgör en viktig 
järnmalmskälla, ofta förekommande som oolitmalm. Kemisk formel 
(Mg,Fe)3Fe3
3+(AlSi3)O10(OH)8. 
CHARNOCKIT, (charnocite) - Hyperstenförande bergart som bildats under högt tryck och hög 
temperatur. Gulgröntonad, ljusfärgad, medium till grovkornig magmatisk bergart som till 
största delen innehåller mineralen kvarts och mikroklin. Hallands landskapssten. 
CHERT, (chert) - Hård, ytterst finkornig och tät sedimentbergart, vilken består av mikro- till 
kryptokristallin kvarts (kalcedon) och opal utfällda genom kemiska eller biologiska 
processer. Chert bildar bergartslager men även konkretioner, t.ex. i form av flinta, i vissa 
kalkstenar. 
CONRADDISKONTINUITETEN, (Conrad unconformity) - Seismisk diskontinuitetsyta inom 
den kontinentala jordskorpan som skiljer den övre, väsentligen granitoida delen av skorpan 
(sial) från den huvudsakligen av basiska och intermediära bergarter sammansatta undre delen 
(sima).  Conraddiskontinuiteten kan inte överallt påvisas inom kontinenterna. Observera att 
begreppet diskontinuitet bör ersättas med inkonformitet.  
CULLINANDIAMANTEN, (Cullinan diamond) - En diamant, även kallad Afrikas stjärna, som 
hittades år 1905 nära Pretoria i Sydafrika. Diamanten är den största slipbara sten som hittats 
med vikten 3 106,75 carat (621,35 g). Gruvans ägare, Sir Thomas Cullinan, fick ge namn åt 
stenen.  
CYKLOTEM, (cyclothem) - Serie av strata bildade under en upprepad sedimentationscykel, 
framför allt karakteristisk för de karbonska kolförekomsterna. Lagren är omväxlande 
kontinentala och marina. 
 
D 
 
DACIT, (dacite) – Kiselsyrarik (gränsande till intermediär) magmatisk ytbergart eller lavabergart 
som ingår i gruppen kvartsdioritiska bergarter. Bergarterna inom denna grupp innehåller mer 
än 10 volymprocent kvarts. Detta innebär praktiskt sett att bergarterna i sina medel- till 
grovkorniga former uppvisar för ögat iakttagbara kvartskorn. Plagioklas dominerar 
mineralinnehållet vid sidan av kvarts, kalifältspat, amfibol och biotit. 
DAGBROTT, (strip mine, surface mining) - Plats för utvinning av malm, industrimineral, 
brunkol och stenkol om fyndigheten ligger ytligt så att brytning kan utföras under bar 
himmel till skillnad från djupbrytning i orter under jord. Genom att man i dagbrott undviker 
besvärliga transporter och dåliga arbetsförhållanden är det mycket ekonomiskt, jämfört med 
att bryta i orter. Viktiga dagbrott finns bland annat i Sydamerika med förekomster av 
järnmalm och bauxit. 
DEFORMATIONSZON, (deformation zone) – En svaghetszon i berggrunden utefter vilken 
berggrunden rör sig. 
DE GEERMORÄN, (De Geer moraine) – Små moränryggar, vanligen ett par hundra meter 
långa och upp till 55 meter höga. Förekommer svärmvis och anses vara bildade innanför 
inlandsisens kant men i sprickor parallellt med denna. 
DELTA, (delta) - Efter den grekiska bokstaven ∆ benämning på den i horisontalplanet mer eller 
mindre triangellikt formade partikelavlagring som bildas av en flod vid dess mynning i en 
sjö eller ett hav. Det klassiska exemplet utgör Nilens delta. 
DELTAISK, (deltaic) - Delta-, deltaavlagrad. 

 
16 
DENUDATION, (denudation) - Erosion av jordytan varvid material transporteras från högre 
liggande till lägre områden och en topografisk utjämning sker. 
DENUDATIONSGRÄNS, (erosional boundary) - Erosionsgräns. 
DESTRUKTIV ZON, (destructive zone) - Kontakten mellan två litosfärplattor som rör sig mot 
varandra. Den ena plattan tvingas vid kollisionen ned under den andra och resorberas av 
manteln. Jfr konsumtion. 
DEVON, (Devonian) - Den äldsta senpaleozoiska perioden. Devon är även namnet på 
motsvarande system. Geologisk period som inträffade c:a 416–359 miljoner år före nutid. 
Jordytan bestod då av jättekontinenten Gondwana runt sydpolen (varifrån dagens sydliga 
kontinenter och sydliga delar av Europa och Asien inklusive Indien härstammar) och de 
nordliga kontinentalblocken Laurentia (ungefär nuvarande Nordamerika), Baltica 
(Nordeuropa), Siberia, Kazachstania och Kina. Under den föregående perioden silur började 
dessa block kollidera med varandra och den kaledoniska bergskedjebildningen (däribland 
den skandinaviska bergskedjan) uppstod och avslutades sedan under devon. Resultatet blev 
bl.a. en större sammanhängande kontinent kallad Laurasien. Under devon slog en stor 
meteorit ned i det nuvarande Dalarna och Siljansringen uppstod. Den biologiska 
utvecklingen var snabb under devon. Vegetationen bestod av lummer-, fräken- och 
ormbunksväxter och i faunan märktes de första ﬂygande insekterna och tack vare 
vegetationens utveckling lades grunden för landlevande djur. Sålunda började 
ryggradsdjuren sin evolution under devon, som framför allt inbegrep ﬁskarnas kanske 
viktigaste utvecklingsfas då benﬁskar och kvastfeniga ﬁskar, t.ex. grod- och 
salamanderﬁskar, från vilka det anses att fyrfotadjuren utvecklats, kom till. Perioden 
uppkallad efter grevskapet Devon i England, eftersom det var där man började undersöka 
lagren från denna tid. 
DIABAS, (UK, dolerite, US, diabase) - Basisk magmatisk gångbergart huvudsakligen bestående 
av plagioklas och pyroxen. Karakteriseras ofta av ofitisk textur (regellöst orienterade 
listformade plagioklaskristaller omslutna av pyroxen). Kornstorlek huvudsakligen mellan 
basaltens och gabbrons. Jfr basalt. 
DIAGENES, (diagenesis) - Alla processer som försiggår i ett sediment efter dess avsättning eller 
sedimentation men före eventuell vittring och metamorfos, såsom kompaktion, cementering, 
autigenes, utlösning, utfällning, omkristallisering, konkretionsbildning, konsolidering, 
silicifikation.  
DIAKRON, (diachronous) - Av varierande ålder, t ex ett basalkonglomerat som bildats i 
strandlinjen alltefter hand som havet ryckt fram vid en transgression. Jfr metakron. 
DIAMANT, (diamond) – Mineral bestående av grundämnet kol vars atomer är bundna till 
varandra med kovalent bindning (elektronparsbindning). Dessa starka bindningar finns på 
atomens alla fyra sidor vilket gör diamant till det hårdaste naturliga materialet. Diamant 
kristalliserar i det kubiska systemet och uppträder ofta som oktaedriska kristaller med 
rundade kanter eller böjda ytor.  
DIAMIKTIT, (diamictite) - Övergripande term som oberoende av bildningssätt (genes) avser en 
osorterad eller dåligt sorterad, icke kalkhaltig sedimentär bergart avsatt på land. Jfr tillit. 
DIAMIKTON, (diamictone) - Allmän term för en jordart som motsvarar diamiktit.  Diamikton 
är ett osorterat sediment som kan bestå av alla korngrupper från stora block ned till 
molekylstorlek. I princip utgörs den av större fragment, sten och block i en grundmassa 
(matrix) av finare kornstorlekar. Diamikt sammansättning avser således en blandning av 
olika kornstorlekar. Jfr morän. 
DIAPIR, (diapir) - Uppveckning orsakad genom att ett lättare material (ofta salt) trängt upp 
genom överliggande bergartslager. Jfr saltdôm, saltdiapir, saltplugg. 

 
17 
DIATOMÉER, (diatoms) - Kiselalger med ofta specifika krav på miljön och därför viktiga 
studieobjekt vid paleoekologisk analys av kvartära-tertiära lagerföljder, restaurering av sjöar, 
dokumentation av försurning och andra undersökningar. Jfr kiselalg. 
DIORIT, (diorite) - Kvartsfri magmatisk djupbergart av intermediär karaktär som innehåller 
plagioklas tillsammans med mörka mineral som biotit, hornblände och pyroxen. Jämfört 
med gabbro har diorit en mer albitrik plagioklas. Diorit ingår i gruppen grönstenar och 
bidrager till god bonitet i skogsmark. 
DISKONFORMITET, (disconformity) - Mer eller mindre parallella lager åtskilda genom   en 
erosionsyta. Synonym erosionsdiskordans. 
DISKONTINUITET, (unconformity) - Inkonformitet. 1) Yta vid vilken seismiska vågor abrupt 
ändrar hastighet; 2) Avbrott i sedimentation, oavsett orsak, vanligen beroende på erosion; 3) 
Yta skiljande två olika bergarter, t.ex. ett förkastningsplan. Observera att begreppet 
diskontinuitet bör ersättas med inkonformitet. 
DISKONTINUITETSYTA, (discontinuity surface) - Oregelbunden gräns mellan två 
inkonforma strata, bildad genom upplösning av sedimentytan under sedimentationsavbrottet. 
Synonym korrosionsyta. 
DISKORDANS, (angular unconformity) - Skevlagring, dvs en kontakt där lagren från två olika 
sedimentationsomgångar ligger i vinkel mot varandra. Synonym vinkeldiskordans. Jfr cross 
bedding. 
DIVERGENS, (divergence) - Spridning åt olika håll. Divergens inom plattektoniken beskriver 
att plattorna avlägsnas från varandra. Divergerande gränser där plattorna rör sig från 
varandra. Motsats: konvergens. 
DJUPBERGART, (plutonic rock, abyssal rock) - Löst definierat begrepp avseende en 
magmatisk bergart som stelnat på betydande djup under jordytan. Djupbergarter är vanligen 
grovkristallina. Synonym plutonisk bergart. 
DJUPGRAV, (trench) - En långsträckt ca 2 km djup fördjupning i oceanbottnen intill 
kontinentalsluttningen och parallell med kustlinjen. Djupgravar uppstår i destruktiva zoner 
där sima-plattan (oceanbotten) tvingas ned under den motståndskraftigare sial+sima-plattan 
(kontinentalblock). 
DJUPHAV, (deep sea) - De delar av haven som uppnår större djup än 200 m, dvs utanför 
kontinentalsocklarna. 
DJUPHAVSSLÄTT, (abyssal plain) - Plan region av havsbotten på djup > 4 000 m. 
Djuphavsslätten bildas genom att sediment täcker en ursprungligen ojämn bottentopografi. 
DOLOMIT, (dolomite) – Trigonalt, bergartsbildande, vitt till gulbrunt karbonatmineral, ofta 
bildat genom omvandling av kalcit t ex genom metasomatos (dolomitisering). Kemisk 
formel CaMg(CO3)2. Bildningsbetingelser ej fullständigt klarlagda men anses bildas 
vanligast i sedimentär miljö.  
DOLOMIT, DOLOMITSTEN (dolomite, dolostone) - Karbonatbergart, huvudsakligen 
uppbyggd av mineralet dolomit. Bergart som uppträder i form av dolomitmarmor (metamorf 
bergart) eller dolomitsten. Liksom kalksten, förekommer dolomit som både sedimentär och 
kristallin. I Sverige finns det inga kända förekomster av sedimentär dolomit. All den svenska 
dolomiten är kristallin och dessutom väldigt gammal (närmare två miljarder år). I Norge 
finns en yngre kristallin dolomit i fjällberggrunden och i Estland och Lettland finns 
sedimentära dolomiter av samma ålder som vår gotländska kalksten. Dolomit har som 
kalkningsmedel i allmänhet mer positiv effekt än rent kalkstensmjöl och används som tillsats 
eller kompensation för baskatjoner vid kvävegödsling. 
DOLOMITISERING, (dolomitization) - Diagenetisk process, varvid kalcit ersätts av dolomit. 
DOPPLERIT, (dopplerite) - Hårda bildningar eller konkretioner av kalciumhumat som 
förekommer i vissa torvslag. Dopplerit består av humussyror utfällda i sprickor och 
håligheter i och under torven. Även ytbeläggningar förekommer. Den är gråbrun, vid 

 
18 
torkning svart och kolglänsande. Ibland kan en jordart fullständigt impregneras av dopplerit, 
t. ex. beckjord, den gotländska ”krutjorden”.  
DROPPSTEN, (dropstone, dripstone, stalactite, stalagmite) - Kalksten bildad genom utfällning 
ur droppande vatten i grottor, framför allt som stalaktiter (från tak) och stalagmiter (från 
golv). 
DROPPSTENAR, (dropstones) – Ett modernt myntat uttryck för isolerade bergartsfragment 
som påträffats i finkorniga vattenavsatta sedimentära bergarter och som tolkats som bevis för 
en världsomspännande nedisning benämnt ”Snowball Earth”. Kornstorleken varierar från 
små stenar till stora block. 
DRUMLIN, (drumlin) - Glacial landform (moränkulle) med karakteristisk valryggsliknande 
form, som bildats under inlandsisen genom att isen deponerat material runt en uppstickande 
bergknalle eller kärna av morän. Längdsträckningen speglar isens rörelseriktning. Ligger 
massorna kvar endast på knallens läsida men skrapats bort på stötsidan talar man om 
läsidesdrumliner eller på engelska crag-and-tail. Har massorna däremot avsatts på stötsidan 
av ett bergshinder, kan en s.k. stötsidesdrumlin ha utbildats. Drumliner uppträder ofta i 
”svärmar”, var och en upp till någon kilometer lång och en halv kilometer bred. Höjden 5–
50 m. I Sverige påträffas särskilt väl utbildade drumliner vid Hackvad på Närkeslätten samt 
längs Norrlandskusten, i Norrlands inland och i sydvästra Sveriges dalgångar. 
DUNGLERA, (heavy clay mixed with organic matter) - Ålderdomlig benämning på en mycket 
styv, humusblandad glaciallera på Östgötaslätten. 
DY; SJÖDY, (dy) - En mörkbrun, kornig jordart som består av kemiskt utfälld humussubstans. 
Dybottnar bildas främst i små näringsfattiga skogssjöar och i gölar på mossar. Jfr gyttja. 
DYN, SANDDYN, STRANDDYN, (dune) – Flygsand som blåst ihop och ansamlats som en 
liten kulle eller rygg. Dynen är därmed en, visserligen löst sammanhållen, sedimentär 
avlagring. Dyner är vanliga på stränder med stora mängder sand och i sandöknar. Oftast 
utbildas dynerna med sin längdriktning tvärs den förhärskande vindriktningen och kallas då 
transversaldyner, vilka är de vanliga i Sverige. Sträcker de sig längs med vindriktningen 
kallas de longitudinella dyner. Dyner kan nå ansenliga höjder, den högsta i Sverige är 30 m. 
Genom att sanden blåser över från vindsidan till läsidan kommer dynen att vandra, vilket 
kan orsaka stor förödelse, något som kan påskyndas av betning och bränning av beväxta 
sandmarker innanför det öppna dynfältet. Skyddsskog av tall planteras därför där man 
befarar dynvandring. Sådan skog brukas med kraftiga restriktioner för avverkning. Gamla 
dyner kan vara skogklädda med ek eller tall men är mycket näringsfattiga. 
DYNAMOMETAMORFOS, (dynamometamorphism) - Metamorfos som utvecklas i den 
översta delen av jordskorpan längs förkastningar och överskjutningar. Omvandlingen 
innebär nedkrossning av de bergarter som befinner sig inom en rörelsezon. 
DYSUBSTANS, (organic matter, humopel) - Humus som transporterats med yt- och grundvatten 
till en sjö där humusämnena fällts ut och brunfärgat vattnet. Detta kan ske från marker där 
produktionen av humus, vilket sker i aerob miljö, är riklig och miljön samtidigt är sur. 
Dysubstans är en väsentlig komponent i sjödy. Dysubstans kan påvisas genom mörkfärgning 
av lut till skillnad från gyttjesubstans. 
DÖDIS, (dead ice, stagnant ice) - En från den tillbakadragande inlandsisen avskild ismassa som 
blivit liggande kvar på en plats genom att ytavsmältningen frilagt så mycket morän på ytan 
att ismassans avsmältning minskat eller nästan upphört. Dödisen smälte sakta och fanns kvar 
långt efter att isen försvunnit men lämnade, sedan den smält ned, kvar s.k. dödismorän. 
Dödisar kan i en del fall ha blivit överlagrade av stora moränmassor. Sådan dödis gav 
upphov till en grop i marken, en s.k. dödisgrop, när dödisen smält. 
DÖDISGROP, (kettle) – Grop uppkommen i samband med att isblock, som bäddats in i morän 
eller isälvsmaterial under isavsmältningen, smälte. Detta resulterade i ett småkulligt 
dödislandskap av morän (småkulligt moränlandskap) eller gällande isälvssediment i ett 

 
19 
kamelandskap. De sista isblocken som smälte efterlämnade dödisgropar eller dödishålor som 
idag kan vara sjöar eller torvhålor. 
DÖDISMORÄN, (ablation moraine) – Moränryggar och sänkor i oregelbundet mönster. 
Dödismorän har bildats i en avsmältande, uppsprucken och stillastående is. 
 
E 
 
EKONOMISK GEOLOGI, (economic geology) - Studium och utvinning av ekonomiskt 
användbart bergartsmaterial, såsom malmer, kolväten, stenkol, stensalt och övrig nyttosten 
(industrimineral). 
ENDOGEN, (endogenetic) - Om geologiska processer och deras bildningar vilka har sitt 
ursprung inom Jorden.. Jfr exogen. 
EOCEN, (eocene) - Den näst äldsta epoken under tertiärtiden. Enligt modernare nomenklatur är 
eocen den mellersta epoken inom perioden paleogen och inföll för c:a 55,8 till 33,9 miljoner 
år sedan. Under den tiden hade kontinentaldriften deﬁnitivt skilt Australien från Antarktis, 
som därmed kom att kylas ned av att kallt vatten kunde cirkulera runt kontinenten. Strax 
efter eocen bildades den inlandsis som ännu täcker Antarktis. 
EOKAMBRIUM, (Eocambrian) - Äldre benämning på yngre proterozoikum, perioden närmast 
före kambrium för c:a 650–542 miljoner år sedan. Bergarter från denna tid återfinns i 
Visingsöformationen, som karakteriseras av kvartssandstenar, röda och gröna arkoser, 
kalksandstenar, kalkstenar och lerskiffrar. Mindre lämplig (gammalmodig) benämning på 
yngre proterozoikum. 
EOLISK, (eolian) - Vind-, vindtransporterad. Om sediment och sedimentära strukturer vilka 
betingats av att sedimentet transporterats av och avlagrats från luft i rörelse. 
EON, (Eon) - Den längsta geokronologiska enheten som är överordnad era. Jordens historia 
indelas i tre eoner; arkeikum (3 800–2 500 miljoner år sedan) med erorna eoarkeikum, 
paleoarkeikum, mesoarkeikum och neoarkeikum; proterozoikum (2 500–542 miljoner år 
sedan) med erorna äldre (paleoproterozoikum), mellersta (mesoproterozoikum) och yngre 
(neoproterozoikum) proterozoikum. Vidare eonen fanerozoikum (c:a 542 miljoner år till 
nutid) med erorna paleozoikum, mesozoikum och kenozoikum. Den lagerföljd som bildas 
under en eon kallas eonotem. 
EONOTEM, (eonothem) - Den största kronostratigrafiska enheten, omfattande alla bergarter 
som bildats under den motsvarande geologiska eonen. 
EPEIROGENES, (epeirogeny) - Process av långsamma, vertikala hävningsrörelser hos 
jordskorpan, vilka ger upphov till större höjningar, insjunkningar och mjukare 
lagerböjningar. Härvid bildas fastlandsområden utan att bergarterna omvandlas i nämnvärd 
grad. Vid orogenes, bildandet av bergskedjor, deformeras däremot jordskorpan. 
 EPICENTRUM, (epicentre/GB/, epicenter/US/) - Punkt på jordytan som ligger rakt ovan en 
jordbävnings centrum. Jfr hypocentrum. 
EPIDOT, (epidote) - Ett grönt eller gulgrönt silikatmineral med i huvudsak Ca, Al och Fe.  
EPIKLASTISK, (epiclastic) - Om sediment eller motsvarande bergart vars beståndsdelar utgörs 
av fragment av den fasta delen av jordskorpan. 
EPIKONTINENTALHAV, (epicontinental sea) - Det hav som ligger på kontinentalblocken, 
oftast i deras ytterområden. Grundhav som utbreder sig över shelfen eller förekommer inom 
en kontinent. Exempel på sistnämnda typ utgör Östersjön och Bottniska viken. Synonym: 
grundhav. Jfr kontinentalsockel. 
EPOK, (epoch) - Geokronologisk enhet. Den kambriska perioden indelas t ex i tre epoker: Tidig, 
medel-, senkambrium (eller äldre, medel- och yngre kambrium, eller holmia-, paradoxides- 
och olenidepoken). 

 
20 
ERA, (era) - Den näst längsta geokronologiska enheten (efter eon). De geologiska erorna är ; 
äldsta, mellersta och yngsta arkeikum jämte äldsta, mellersta och yngsta proterozoikum samt 
paleozoikum, mesozoikum och kenozoikum. 
ERATEM, (erathem) - Den näst största (efter eonotem) kronostratigrafiska enheten, omfattande 
alla bergarter som bildats under motsvarande geologiska eran. 
EROSION, (erosion) - De processer varigenom jord eller bergarter bryts ned (vittrar) och 
transporteras från en plats till en annan. Nedbrytningsprodukterna forslas bort genom luft, 
vatten och is i rörelse. 
EROSIONSDISKORDANS, (disconformity) - Diskonformitet. 
EROSIONSGRÄNS, (erosional boundary) - Den horisontella gränsen för ett litosoms 
utbredning, bildad genom erosion. Synonym denudationsgräns. 
ERUPTION, (eruption) - Utgjutande eller utslungande av vulkaniska produkter, dvs. lava, 
pyroklastiskt material och gaser, på den fasta jordytan eller havsbottnen ur en krater eller 
spricka i berggrunden. 
ERUPTIV, (igneous) - Extrusiv, magmatisk. 
ETAGE, (stage) - Kronostratigrafisk term avseende de bergarter som bildats under den 
motsvarande geologiska tiden. 
EUGEOSYNKLINAL, (eugeosyncline) - Den del av en geosynklinal som är belägen utanför 
miogeosynklinalen, från kratonen räknat, och som karakteriseras av vulkanism. 
EURASIEN, (Eurasia) – Benämning på den europeisk-asiatiska kontinenten. 
EUSTATISKA RÖRELSER, (eustacy) - Världsvida variationer i havsnivån, orsakade av 
förändringar i djuphavsområdenas storlek och form och polarisarnas omfattning. 
EVAPORIT, (evaporite) - Bergart bildad genom utfällning ur hypersalina vatten, fr a bestående 
av stensalt (halit), gips och anhydrit. Icke-klastisk bergart bildad genom indunstning av 
havsvatten. 
EXOGEN, (exogenic) - Om processer vilka har Solen som energikälla och som utifrån påverkar 
jordytan. Sådana processer är vittring och denudation. Förknippad med geologiska processer 
på jordytan eller resultat av dessa processer. 
EXTRUSIV, (extrusive) - Om på jordytan bildad magmatisk bergart, såväl lava som pyroklastit. 
Även benämning på bergartskroppen. Synonym effusiv och eruptiv. Jfr intrusiv. 
 
F 
 
FACIES, (facies) - Ett sediment eller bergarts utbildning eller karaktär, ofta använt vid lateral 
jämförelse. Jfr litofacies, sedimentär facies, biofacies. 
FANERITISK, (phaneritic) - Om bergart vars minerala komponenter kan urskiljas med blotta 
ögat. 
FANEROZOIKUM, (Phanerozoicum) - Den del av jordens historia då organismer med 
hårdvävnad existerar, varom vittnar ofta talrika fossil i de sedimentära bergarterna. 
Fanerozoikum sträcker sig från nutiden ca 570 miljoner år tillbaka. Grek. ”tydligt liv”. 
FAST KLYFT, (bedrock) - Blottad berggrund. Uttrycket används i mindre skala än ”anstående”, 
speciellt om blottningar för att betona att bergarterna inte är transporterade, t ex som 
moränblock. Jfr anstående, in situ, autokton, berggrund. 
FELSISK, (felsic) – Mnemotekniskt uttryck som används för mineral och bergarter med höga 
halter av fältspater, fältspatoider och kvarts med ursprung i benämningar i engelskan för 
feldspar + lenad (feldspatoid) + silica + c. Uttrycket tillämpas på magmatiska bergarter med 
förekomst av lätta, ljusfärgade mineral men även som benämning av mineralen kvarts, 
fältspater, fältspatpoider och muskovit såsom grupp. Enligt den kemiska klassifikationen av 
magmatiska bergarter innebär det att kiselsyrahalten ligger över 52 viktprocent SiO2. Det 
motsvaras av begreppet mafisk.  

 
21 
 
FENNOSKANDISKA SKÖLDEN, (the Fennoscandian shield) – Den urbergsplatta som finns i 
större delen av vårt land. I vissa landsdelar finns yngre bergarter ovanpå urberget, främst i 
fjällen, Skåne, Öland och Gotland men även inom några få andra områden där 
kambrosilurbergarter finns bevarade. Urbergsplattan har vandrat genom de plattektoniska 
rörelserna från våra nuvarande breddgrader för c:a 2 800 miljoner år sedan ner till ekvatorn 
för 1 800 miljoner år sedan. Där låg den i 200 miljoner år innan den började vandringen ner 
till Sydpolen. För 700 miljoner år sedan började den åter att vandra norrut och befinner sig 
nu åter på den 60:e breddgraden på norra halvklotet. 
FINGRUS, (fine gravel) – (1) Kornfraktion med kornstorlek 6-2 mm. (2) Jordart där 
fingrusfraktionen utgör den karakteriserande delen och där den del av materialet som har en 
kornstorlek mindre än 20 mm innehåller mindre än 5 vikt-% ler. 
FINJORD, (fine soil) – (1) Inom geologi: Jordart bestående av kornfraktionerna sand, silt och 
ler. (2) Inom geoteknik: Jordart bestående av kornfraktionerna silt och ler. 
FINLERA, (fine clay) – Jordart där den del av materialet som har en kornstorlek mindre än 20 
mm innehåller mer än 25 vikt-% ler. Finlera kan indelas i mellanlera med lerhalt på 25-40 
vikt-%, styv lera med lerhalt på 40-60 vikt-%  och mycket styv lera med lerhalt överstigande 
60 vikt-%. 
FIRN, (firn) – Omkristalliserad, grovkornig snö som är en övergångsform mellan snö och 
glaciäris. 
FJORD, (fjord, firth) – Genom överfördjupning bildad, vattenfylld dalgång som har förbindelse 
med havet, t.ex. Gullmarsfjorden intill Lysekil på västkusten. 
FLEXUR, (flexure) - En mjuk lagerböjning, ofta i form av en monoklinal. 
FLINTA, (flint) - Homogen, grå till svart hornsten med mussligt brott; förekommer framför allt 
som konkretioner i kalksten, t ex kritkalksten. Jfr eng. chert. 
FLUSSPAT, (fluorite, fluorspar) - Ett glasglänsande, färglöst, rött, blått, grönt, violett eller brunt 
färgat mineral med god oktaederspaltning. Sammansättningen är CaF2. 
FLUVIAL, (fluvial) - Flod-, flodtransporterad. 
FLYSCH, (flysch) - Grusiga, sandiga, siltiga och märgliga, graderade sediment, ursprungligen 
avseende endast de sediment som avsattes framför de alpina skrollorna före den alpina 
orogenesens huvudfas. 
FLYTSTEN, (floatstone) - Kalksten med partiklarna (minst 10% > 2 mm) ”flytande” i finkornig 
matrix. 
FLYTTBLOCK, (erratic boulder) - Stora stenblock som blivit transporterade med hjälp av is, 
det kan vara inlandsisar eller glaciärer. Man anser att de flesta flyttblocken i Sverige idag har 
blivit transporterade under den senaste istiden. Flyttblocken transporteras på och i 
inlandsisar och glaciärer och förflyttas i isens rörelseriktning. Då isen smälter hamnar 
flyttblocken på den underliggande markytan. Flyttblocken kan också ha transporterats i 
flytande isberg och därför hamna långt ifrån det ursprungliga isområdet. Dessa block och 
stenar kan benämnas ”dropstones”, som dock ej får förväxlas med droppsten som är 
samlingsnamnet för de olika kalkstensformationer som bildas av att kalciumkarbonat fälls ut 
ur  kalciumhaltigt, hårt vatten.. 
FLÄCKSKIFFER, (spotted schist)  - Låggradigt kontaktmetamorf, fyllitisk skiffer med 
porfyroblaster (fläckar) bestående av mineral som t.ex. andalusit, cordierit eller biotit. 
FLÖTS, (seam) - Ett lager med relativt stor utbredning men med liten mäktighet. Används fr a 
om stenkol. 
f.nd - Förkortning av före nutid. 
FOID, (foide) - Fältspatersättare. 

 
22 
FOLIATION, (foliation) - Egenskapen hos en bergart att med större eller mindre lätthet låta sig 
klyvas efter med varandra parallella plan. En allmän term för en anordning av texturella 
och/eller strukturella element i plan hos en metamorf bergart. 
FORMATION, (formation) - Grundläggande litostratigrafisk enhet. En i fält identifierbar och 
karterbar litosom som kan särskiljas genom sina litologiska egenskaper. 
FOSFORIT, (phosphorite) - Sedimentär bergart bestående av övervägande fosfatmineral, t ex 
fluorapatit. 
FOSSIL, pl. FOSSIL, (fossil) - I jordskorpans avlagringar från förhistorisk eller äldre tid 
bevarad rest av organism; även avgjutning, avtryck eller spår av sådan. 
FOTAVTRYCK, (track) - Avtryck i sedimentytan av ett djurs fot. Jfr krypspår, spårfossil. 
FRAKTION, (fraction) - Kornstorleksklass. 
FROSTSPRÄNGNING, (frost shattering) - Mekanisk vittring, genom att vatten som ansamlats i 
sprickor utvidgas vid frysning och därvid spränger sönder berggrunden. 
FUMAROL, (fumarole) - Utströmningar av vattenånga och koldioxid från en vulkan, dess krater 
och sidor eller från marksprickor inom områden där marklagrens temperatur är nära vattnets 
kokpunkt eller högre. Vid markytan utfälls från de fumaroliska gaserna bl.a. sådana 
produkter som svavel, gips, salmiak och borater. Synonym solfatar. 
FYLLIT, (phyllite) - Mycket finkornig och folierad metamorf bergart, hos vilken de 
dominerande fjällika mineralen i väsentlig utsträckning utgörs av klorit och/eller sericit, dvs. 
mikromuskovit. Sericiten förlänar bergarten en sidenartad lyster. 
FYLLOSILIKATER, (phyllosilicates) - Stor grupp av silikatmineral vilkas strukturer 
karakteriseras av att varje kiselsyratetraeder delar tre av sina syreatomer med tre 
tetraedergrannar, så att ett tetraederskikt bildas vars formel kan skrivas (Si4O10)4-. 
Fyllosilikaters strukturer sammansätts av sådana över varandra parallellt lagrade 
tetraederskikt. Synonym skiktsilikater eller skiktgittersilikater. 
FÄLLA, (trap) - Struktur i sedimentär berggrund, bestående av en porös bergart täckt av 
impermeabla lager. Kolvätemigrationen stoppas upp och en lokal ansamling sker i den 
porösa bergarten (reservoaren). 
FÄLTSPAT, (feldspar) - Aluminiumsilikatmineral innehållande K, Na, Ca m fl. Av 
jordskorpans mineral är 60% fältspater. Fältspatgruppen indelas i kalifältspater (mikroklin 
och ortoklas) och kalk-natronfältspater (plagioklaser). Sammanfattande namn för en del 
bergartsbildande mineral.  
FÖRKASTNING, (fault) - Bristning i jordskorpan med åtföljande förskjutning av berggrunden. 
Förkastningar kan ske i alla riktningar. Uppkommer när två angränsande bergartsblock 
förskjuts i förhållande till varandra. 
FÖRKASTNINGSPLAN, (fault plane) - Plan (yta) utefter vilket rörelse skett mellan 
jordskorpeblock. 
FÖRKISLING, (silicification) - Diagenetisk process, varvid finkornig kiseldioxid (kvarts, 
kalcedon eller opal) utfälls i porutrymmena i ett sediment eller fossil, eller substituerar redan 
befintliga mineral, t ex karbonatmineral. 
FÖRKLYFTNING, (jointing) - Bergartsstruktur bestående av vanligen parallella slutna sprickor 
eller svaghetszoner. Exv. den vertikala pelarformiga struktur som är karakteristisk för basalt. 
T.ex. Giants causeway på Irland. 
FÖRSKIFFRING, (foliation) - Den process varigenom en bergart påtrycks en sekundär 
parallellstruktur eller den process som under metamorfa förhållanden genom riktat tryck 
bringar en bergarts tavelformade mineral att tillnärmast parallellorienteras. Härigenom 
uppstår den parallellstruktur hos bergarten som kallas skiffrighet. 
 
G 
 

 
23 
GABBRO (gabbro) - En mörk basisk magmatisk djupbergart bestående av kalciumrik plagioklas 
och pyroxen, ibland även olivin, mera sällan hornblände eller biotit. 
GEOKRONOLOGI, (geochronology) - Geologisk tideräkning baserad på kronostratigrafi. 
Jordens historia delas in i eoner, eror, perioder, epoker, tider, etc. Jfr kronostratigrafi. 
GEOLOGI, (geology) - Läran om eller studiet av planeten Jorden med särskild inriktning mot 
jordskorpan vad avser dess sammansättning, uppbyggnad och historia samt de förlopp som 
präglat och präglar dess utveckling. 
GEOSYNKLINAL, (geosyncline) - Instabilt, långsträckt sedimentationsområde intill en kraton, 
oftast beläget på kontinentalsockeln, karakteriserat av sjunkande havsbotten varvid bereds 
plats för stora sedimentmängder. 
GEOVETENSKAP, (earth science) - Sammanfattande benämning på de vetenskaper som 
behandlar jorden, inkl. atmosfären och haven, t ex geologi, paleontologi, naturgeografi, 
meteorologi etc. 
GETRYGGSÅS, (humpback esker) – Glacifluvial avlagring som bildats i en isälvstunnel eller 
spricka i inlandsisen, och som har behållit sin branta form med spetsig rygg tack vare det 
supraakvatiska läget där åsen ej utsatts för påverkan från vågor. Förekommer i terrängen 
ovan högsta kustlinjen. 
GIPS, (gypsum)  - Mineral. Hydrerat kalciumsulfat , CaSO4.2H2O - ett vitt, mycket mjukt 
mineral som ofta förekommer tillsammans med halit och anhydrit i evaporitlagerföljder. 
Gips kan bildas antingen genom primär utfällning eller diagenetiskt genom hydrering av 
anhydrit. 
GLACIAL, (glacial) - Is-, istransporterad. 
GLACIALPERIOD, (glacial period) - Ett tidsintervall (storleksordningen tusentals år) inom en 
istid som präglas av kallare temperaturer. 
GLACIALREPOR, (glacial striations, striaes) – (1) Repor på ytan av istransporterade 
sedimentpartiklar, (2) långa, tunna ofta raka och parallella repor längs berggrundsytan, vilka 
uppkommit genom nötning av bergartsfragment i bottnen av glaciären. Jfr isräfflor. 
GLANS, (lustre) - Ett minerals sätt att reflektera ljus. Glansen anges i deskriptiva termer, t.ex. 
fet, matt, metallisk. Termen glans förekommer även i nämn på vissa mörka, metallglänsande 
sulfidmineral och oxidmineral, s.k. glansmineral, t.ex. blyglans, kopparglans, 
molybdenglans, järnglans. 
GLAS, (glass) - Amorf produkt av en snabbt stelnad silikatsmälta. Jfr vulkaniskt glas. 
GLAUKONIT, (glauconite) - Mineral. Grönfärgat glimmermineral med kemisk formel 
[(K,Na)(Al,Fe3+,Mg)2(Al,Si)4O10(OH)2]. Bildas autigent i marin miljö och är vanligt i vissa 
sandstenar (grönfärgade) och kalkstenar. 
GLIMMER, (mica) - En serie skiktmineral som kan klyvas i tunna elastiska plattor. 
Huvudsakligen hydroxidhaltiga silikater tillsammans med K, Al, Mg och Fe i olika 
proportioner (skiktsilikater). De viktigaste typerna är muskovit och biotit. 
GLIMMERSKIFFER, (mica schist) - Starkt förskiffrad, metamorf bergart, i urberget ofta med 
lerigt ursprung, till övervägande del bestående av glimmer (ofta muskovit som bildar 
glänsande fjäll på klyvytorna) och kvarts och vars skiffrighet väsentligen beror på att 
glimmermineralen är parallellt orienterade. Med hänsyn till mineralinnehållet bör bergarten 
vara vittringsresistent. Jfr fyllit. 
GLUP, - En tidvis vattenfylld sänka med underjordiskt utlopp. Typiskt för glupar är stående 
vatten under vintern, relativt snabba och stora förändringar i vattennivån vid snösmältningen 
och torrläggning under sommaren. Glupar förutsätter speciella geologiska och hydrologiska 
förhållanden. De förekommer i kuperad moränterräng med grovtexturerad morän (blockrik 
grusig-sandig morän) under högsta kustlinjen där svackorna kan täckas med lera. Sannolikt 
förekommer även lager av svallsediment ovanpå glacialleran. Detta förutsätter att området 
varit exponerat för svallning och att moränhöjderna bearbetats av vågsvallet. Glupar har 

 
24 
uppmärksammats främst i Uppland. Några undersökningar som ingående förklarat 
fenomenet glup har ej påträffats i litteraturen. 
GLÖDMOLN, (pyroclastic flow) - Ur en vulkankrater eller från en spricka i vulkanens sida 
längs med markytan snabbt framflytande, turbulent gasmoln. Molnet innehåller suspenderat, 
glödande pyroklastiskt material. 
GOETHIT, GÖTIT, (goethite) - Goethit är ett oxidmineral av järn med formeln α-FeO(OH). 
Goethit är en av huvudbeståndsdelarna i limonit och rost. Ganska karakteristiskt genom sitt 
utseende (rundade svartbruna krustor) och förekomsten i vittrade järnmalmer eller överallt 
där järnsulfider har vittrat. All järnmalm, som har bildats efter Arkeikum, är i princip 
goethit, t.ex. Minette-malmerna i Elsass-Lothringen. Avger vatten vid upphettning i slutet 
rör; löser sig i saltsyra; blir magnetiskt efter kraftig glödgning. Mineralet är uppkallat efter 
Goethe, därav stavningen. I hydrerad form går det över i den gulröda, jordiga varianten 
limonit med formeln FeO(OH).nH2O. Den kemiska formeln för goethit kan även skrivas 
Fe2O3.H2O. Kristallsystem: ortorombisk Glans: diamantglans, metallglans, matt, Streckfärg: 
brunaktigt gul, Hårdhet: 5-5,5 Densitet: 4. 
GONDWANALAND, (Gondwanaland) - Den södra delen av superkontinenten Pangea, vilken 
existerade mellan perioderna ungefärligen karbon och jura. 
GNEJS, (gneiss [nice]) - En regionalt omvandlad, förskiffrad, medel- till grovkornig bergart, 
oftast bestående av kvarts, fältspat och glimmer. Då ursprungsmaterialet utgjorts av lerrika 
sediment bildas karakteristiska mineral såsom cordierit och sillimanit. 
GNEJSGRANIT, (gneissic granite) - En gnejsig granit dvs. en granit som genom 
regionalmetamorfos omvandlats till gnejs men vars karaktär av ursprunglig granit är tydlig, t. 
ex. mineralinnehållet. Metamorf bergart. 
GRADERAD SKIKTNING, (graded bedding) - Återkommande sekvens i ett sediment, där 
varje enhet kännetecknas av gradvis minskande kornstorlek uppåt. 
GRANAT, (garnet) - Sammanfattande namn för en rad mineral kristalliserande enligt det 
kubiska kristallsystemet. Sammansättningen kan beskrivas som X3Y2Si3O12 där X kan vara 
Ca, Fe, Mn eller Mg och Y kan vara Al, Fe eller Cr. 
GRANIT, (granite) - En magmatisk djupbergart bestående främst av kvarts och fältspater samt 
underordnade mörka mineral. Fältspaterna kan vara kalifältspat (mikroklin eller ortoklas) 
eller natriumrika plagioklaser (albit eller oligoklas) i varierande proportioner. De mörka 
mineralen är främst biotit eller hornblände. 
GRANODIORIT, (granodiorite) - En magmatisk djupbergart med intermediär sammansättning 
(SiO2-halt mellan 52 - 65 vikt-%) som skiljer sig från graniterna genom högre halt av 
plagioklas än kalifältspat. 
GRAVSÄNKA, (graben) - Mer eller mindre långsträckt, trågliknande insänkning i jordskorpan, 
begränsad på ömse sidor av normala förkastningar, utefter vilka gravsänkans botten sjunkit i 
förhållande till omgivningen. Jfr sprickdal, sänka. 
GREISEN, (greisen) - Metamorfoserad granit som huvudsakligen består av kvarts och glimmer. 
Greisen bildar band eller gångar med vaga gränser mot den omvandlade graniten i en 
granitintrusions ytterzon. Som accessoriska mineral förekommer topas, turmalin, fluorit, 
apatit, rutil, kassiterit och wolframit. Ibland kan dessa vara samlade i rikare koncentrationer. 
GROVLERA, (coarse clay) – Jordart där andelen material som har kornstorlek mindre än 20 
mm innehåller 15-25 viktprocent ler. 
GRUNDHAV, (shallow sea) - De delar av haven som inte överstiger ca 200 m djup, dvs alla 
epikontinentalhav. 
GRUPP, (group) - Litostratigrafisk enhet omfattande flera formationer. 
GRUPPSILIKATER, (soro silicates) - Sorosilikater. Karakteriseras av att två 
kiselsyratetraedrar binds ihop med en syrejon. Detta resulterar i den kemiska anjonenheten 
Si2O7
6-. Exempel på sorosilikater är epidotgruppens mineral. 

 
25 
GRUS, (gravel, pebbles) - Kornstorlek definierad på olika sätt i olika kornstorlekssystem. Enl 
Atterbergs system en kornstorlek inom 2 - 20 mm. Enligt SGF:s system 2 - 60 mm. Ett 
okonsoliderat sediment bestående av gruspartiklar, t ex svallgrus. 
GRUSVITTRING, (granular weathering) – Process där berggrunden eller bergarten vittrar 
sönder till partiklar av grus- och sandstorlek. Vittring längs mineralkornens fogar kan 
resultera i att de söndervittrade partiklarna utgörs av de ursprungliga mineralkornen i 
bergarten. 
GRUSÅS, (ridge of gravel) – Folklig benämning på en isälvsavlagring med ryggform. En 
isälvsavlagring eller ett isälvssediment består av material som transporterats av inlandsisens 
smältvatten. Detta material är oftast sorterat och avrundat i sin form, s.k. rullstensmaterial. 
Mest kända är rullstensåsarna som är långsträckta ryggformiga åsar. De bildades i en 
istunnel och sträcker sig i isens rörelseriktning. Åsarnas längd kan följas som mest upp till 
500 km´s längd (Badelundaåsen).    
GRY, (grain) – Uttryck för kornstorleken som den framträder på brottytan hos en bergart. 
Gränsen mellan grovkornigt och medelkornigt gry går vid en kornstorlek av 5 mm och 
mellan medelkornigt och finkornigt gry vid 1 mm. Används t.ex. vid karakteriseringen av 
graniter. 
GRÅBERG, (waste rock) – Uttryck inom den ekonomiska geologin som avser berg som har 
otillräcklig halt av ekonomiskt användbara mineral. I vardagsspråket används begreppet 
gråberg eller gråsten som samlingsnamn för kristallina bergarter. 
GRÅVACKA, (greywacke) - Hård, omogen sandsten, enligt den ursprungliga definitionen av 
synorogent ursprung. Bergarten innehåller minst 15% lerig matrix, samt kvarts, fältspat, 
bergartsfragment och en stor mängd lättvittrade mörka mineral. Sorteringen är dålig och 
kornen kantiga. Graderad. 
GRÄVSPÅR, (burrow) - Spår i sediment av grävande organismer, t ex sandmaskar, grävande 
artropoder, mollusker, m. m. Jfr krypspår, fotavtryck, spårfossil. 
GRÖNSAND, (greensand) - Glaukonitisk sand eller sandsten karakteriserad av mineralet 
glaukonit. 
GRÖNSTEN, (greenstone) - Sammanfattande beteckning för kiselsyrafattiga (basiska) 
magmatiska bergarter och metamorfa bergarter. Färgen betingas huvudsakligen av mineralen 
klorit, epidot och/eller amfibol. Används vanligen för fältbruk av praktikens folk, t ex 
jägmästare. Även samlingsnamn för mörkgrön till mörkgrå omvandlad, basisk 
magmabergart. 
GULD, (gold) – Grundämne (Au) som uppträder i naturen som ett gediget mineral. Det 
karakteriseras av sin gula färg och densiteten på 19 300 kg/m3. Guld finns som korn och 
klumpar i berggrunden, i underjordiska ådror och i guldrik alluvialjord men det följer även 
kopparmalmen i t.ex. Skelleftefältet i Västerbotten. Det ingår i anodslammet vid den 
elektrolytiska reningen av koppar vid Rönnskärsverken. 
GÅNG, (dike) - Mer eller mindre smal, skivformad vertikal magmatisk intrusion vilken stelnat i 
en spricka i berggrunden t ex pegmatitgång. Termen används även om sedimentära 
sprickfyllnader, t ex sandstensgång.  
GÅNGBERGART, (hypabyssal igneous rock) - Intrusiv magmatisk bergart som hastigt stelnat i 
en spricka. 
GÖTIT, (goethite) - Gammal stavning av goethit. Goethit är den rekommenderade stavningen. 
 
H 
 
HABITUS, (habitus) - Inom mineralogin ett uttryck för kristallernas allmänna utseende eller 
uppträdande, som strålighet, nålformighet, tavelformighet. Kristallaggregat som inte 

 
26 
uppvisar några yttre kristallformer på grund av brist på utrymme vid växandet kallas derb. 
HALID, (halide) - Grupp av mineral bildade som salter av saltsyra och fluorvätesyra, bl a. 
HALIT, (halite) - Mineral bestående av natriumklorid, NaCl - det vanligaste evaporitmineralet, 
ofta förekommande tillsammans med gips och anhydrit. Synonym koksalt, stensalt. 
HAVSBOTTENSPRIDNING, (seafloor spreading) - Oceanbottenspridning. 
HEMATIT, (hematite) - Mineral tillhörande oxidgruppen. Järnmineral med rött streck. Hematit 
är det viktigaste järnmalmsmineralet. Kemisk formel α-Fe2O3. Synonym blodsten. 
HERCYNSK, (Hercynian) - Tillhörande den orogenes som ägde rum under karbon-perm 
perioderna fr a i Europa (västra Tethysregionen) och Ural. Synonym variskisk. 
HETFLÄCK, (hot spot) – Benämning på vulkaniskt område med ett tvärsnitt av 100 till 200 km 
och en varaktighet av åtminstone några tiotals miljoner år och som anses vara ett uttryck på 
jordytan för en ihållande upptransport av het magma från jordmanteln. Ett 200-tal hetfläckar 
under sent kenozoikum har identifierats. 
HIATUS, pl. HIATA (hiatus, pl. hiatuses) - Avbrott i sedimentationen, med eller utan erosion 
av sedimentytan. Ett sådant brott innebär att en bergartssekvens antingen ej kommit till 
avsättning eller borteroderats innan yngre lager avsatts. 
HOLOCEN, (Holocene) - De senaste delen av kvartärperioden, dvs recent eller nutid. 
HOPLÄKNING, (diagenesis) - Processer som omvandlar ett löst sediment till en bergart. Jfr 
litifiering och diagenes. 
HORNBLÄNDE, (hornblende) - Ett amfibolmineral, karakteriserat av perfekt spaltbarhet med 
124o spaltvinkel. 
HORNFELS, (hornfels) - En typ av metamorfa bergarter som utsatts för upphettning i samband 
med kontaktmetamorfos intill magmatiska intrusioner. Bergarten är finkornig, ibland 
bandad, men den kan även uppvisa en strökornstextur. Hornfelsen är oskiktad och 
mineralkornen saknar orientering. Beroende på avståndet till den magmatiska intrusionen 
och på den geokemiska och mineralogiska sammansättningen hos ursprungsbergarten som 
utsatts för kontaktmetamorfos kommer mineralassociationen och kornstorleken hos 
hornfelsen att variera. Karakteristiskt är en hornaktig lyster och att mineralkornen är alltför 
små för att ses med blotta ögat. Identifikationen kräver tunnslipspreparat och 
polarisationsmikroskop. Dominerande mineral är fältspat, kvarts, hornblände och pyroxen. 
HORNSTEN, (chert) - Kemiskt eller biokemiskt bildad bergart, huvudsakligen bestående av 
kryptokristallin kiseldioxid (främst kalcedon). Bergarten är extremt hård, tät, matt i ytan och 
uppvisar mussligt brott. Den förekommer främst som konkretioner i kalksten och dolomit 
men även lagrad. En modernare benämning är jaspilit, som rekommenderas istället för 
hornsten.  
HORST, (horst) - Mer eller mindre långsträckt relativt omgivningen högre parti av jordytan som 
i sidled begränsas av normala förkastningar. 
HUVUDMINERAL, (major mineral) - De kvantitativt viktigaste mineralen hos en bergart, vilka 
läggs till grund för bergartsklassifikationen. Jfr accessoriska mineral. 
HYBRID, (hybrid) - Ett mellanting mellan en terrigen klastisk bergart och en kemisk/biogen 
bergart, t ex märgelsten som är en ler- eller slamrik kalksten. 
HYDROLOGI, (hydrology) - Läran om vattenförhållandena på Jorden. Närmare bestämt 
omfattar den vattnets cirkulation mellan hav, atmosfär och landområden. Där studeras de 
processer som tillsammans svarar för vattnets kretslopp. Hydrologin innefattar också 
vattnets fysikaliska och kemiska egenskaper och dess samspel med allt levande - växter, djur 
och människor. En hydrolog studerar ytvatten i insjöar, vattendrag och vid våra kuster. 
HYPERIT, (hyperite) - En kiselsyrafattig magmatisk gångbergart som består av hypersten, 
järnoxidpigmenterad plagioklas och augit. Bergarten visar en mycket accentuerad ofitisk 
textur (hyperitdiabas). Bergarten förekommer som breda intrusiva gångar från centrala 
Värmland till nordöstra Skåne. Hyperit är svart eller mörkbrun till färgen och används som 

 
27 
ornament- och monumentalsten, exempelvis som gravsten, och för andra 
bildhuggningsändamål. Fyndigheter av hyperitdiabas som har en mycket svart färg är särskilt 
attraktiva att bryta för dessa ändamål. Sådana fyndigheter finns bland annat i Sverige i ett 
område omfattande nordöstra Skåne, västra Blekinge och södra Småland. 
HYPERSTEN, (hyperstene) - Ett pyroxenmineral tillhörande underklassen inosilikater bland 
silikatmineralen. Det kristalliserar enligt det ortorombiska kristallsystemet och karakteriseras 
av perfekt spaltbarhet med nära 90o spaltvinkel. Förekommer i kiselsyrafattiga järnrika 
magmatiska bergarter som t. ex. gabbro och hyperit. 
HÅRDHET, (hardness) - Fysiskt karaktärsdrag som används vid mineralbestämning. Begreppet 
hårdhet kan definieras på flera sätt. Inom mineralogin skiljer man mellan ritshårdhet, 
intryckshårdhet och polerhårdhet. Ritshårdheten , som är den vanligast använda, innebär 
graden av motstånd som en slät yta hos ett mineral bjuder ett för ristning lämpat föremål 
med känd hårdhet. En tiogradig ritshårdhetsskala utarbetades av den österrikiske 
mineralogen F. Mohs i början av 1800-talet. Jfr Mohs´skala. 
HÄLLEFLINTA, (hälleflinta) - Finkornig (< 0,05 mm) kvarts-fältspatbergart, vilken är en 
låggradig, regionalmetamorf omvandlingsprodukt av sura vulkaniska tuffer och dito glasiga 
lavor. Hälleflinta är en tät och finkornig form av leptit eller lågmetamorf motsvarighet till 
leptit. Den användes till redskap under stenåldern i flintfattiga områden, särskilt i norra 
Skandinavien. Hälleflintan är en bergart som ofta förekommer i Bergslagen tillsammans med 
bl.a. olika järnförande bergarter. Hälleflinta är Upplands landskapssten. En modernare 
benämning är metaryolit. Metamorf bergart. 
HÄLLMARK, (outcrop) - Terrängtyp som domineras av berghällar med ett svagt växttäcke av 
lavar och ett fåtal mossor samt ett tunt jordtäcke i sänkorna. 
HÖGSTA KUSTLINJEN, HK, (highest coastline) - Den högsta nivå till vilken världshavet 
eller den senglaciala vattenytan i Östersjöbäckenet nådde efter den senaste istiden. 
Moränlagret ovanför högsta kustlinjen har därför aldrig varit utsatt för den omlagring av 
ﬁnare fraktioner (primär eller osvallad morän) som de ytliga moränlagren under HK (svallad 
morän) kan ha utsatts för genom svallning. Särskilt tydligt märks detta på de s.k. 
kalottbergen längs Norrlandskusten, vars toppar (som ligger ovan HK) täcks av 
skogbevuxen, osvallad morän medan det vid HK och nedanför ligger mer sterila 
klapperstensfält och hällmarker. Den osvallade moränen är i allmänhet bördigare än den 
svallade, varför man ibland kan ﬁnna att boniteten längs lutningen uppför ett berg successivt 
avtar, för att plötsligt bli betydligt högre. Man har då passerat HK, vilket även bör ha märkts 
av att marken varit extra stenig. (Om det inte synts på mosstäcket, så bör det ha känts under 
skorna!). HK ligger som högst vid Ångermanlandskusten (285 m ö.h.), där alltså 
landhöjningen har varit störst. Längst i norr ligger HK på c:a 180 m ö.h., men i Luleåtrakten 
ligger gränsen på 230-metersnivån. I Smålands kusttrakter ligger HK på c:a 75–125 m ö.h., 
medan det småländska höglandet ligger högre än HK. Liknande förhållanden gäller för 
Skåne där endast områdena runt Kristianstadsslätten och Skälderviken ligger under HK, där 
gränsen som högst ligger c:a 50 m ö.h. HK uppstod inte samtidigt överallt. En sådan 
kustlinje benämns vara metakront utbildad. Den är äldst söder om en linje Stockholm–
Göteborg där landet började höja sig tidigare och den Baltiska issjön blev det vatten som 
nådde högst. Norr därom men söder om en linje Söderhamn–Borlänge var det Yoldiahavet, 
som utbildade HK. Längre norrut längs kusten var det Ancylussjön. I Västerbottens kustland 
och älvdalar var det troligen ett övergångsskede mellan Ancylussjön och Littorinahavet som 
utbildade HK. 
HÖJNING, (uplift) - Höjning av ett större berggrundsområde genom orogenes eller epeirogenes. 
 
I 
 

 
28 
IGNIMBRIT, (ignimbrite) – Vulkanisk bergart (tuff) som bildats genom en vidspridd avsättning 
och konsolidering av heta askflöden och pimpsten från ett vulkanutbrott. Materialet i dessa 
flöden har så hög temperatur att de efter depositionen till stor del svetsas ihop till en fast, 
lavaliknande bergart. 
INDUSTRIMINERAL, (industrial mineral) - Mineral av ekonomiskt värde, malmmineral och 
energiråvara undantagna. Exempel är kaolinit. Jfr nyttosten. 
INKONFORMITET, (unconformity) - Lagringsstruktur orsakad av avbrott i sedimentationen. 
Synonym diskontinuitet. 
INNESLUTNING, (inclusion) - Bergartsfragment ingående i annan bergart. 
INTERMEDIÄR BERGART, (intermediate rock) - En magmatisk bergart med SiO2-halt 
mellan 52 och 65 vikt-%. 
INOSILIKATER, (inosilicates) - Grupp av silikater vilkas strukturer karakteriseras av att SiO4-
tetraedrarna är hoplänkade till enkla eller dubbla kedjor genom att dela syreatomer. 
Synonym kedjesilikater. 
IN SITU, (in situ) - Ej transporterad. Används både i liten skala, t ex om löst bergartsmaterial, 
och i stor skala, t ex om autokton berggrund. Jfr anstående, autokton, fast klyft. 
INSJUNKNING, (subsidence) - Nedsänkning av ett större berggrundsområde, främst genom 
epeirogenes, varvid t ex en gravsänka kan bildas. 
INSOLATION, (insolation) - Geologisk effekt av att jordytan utsätts för solbestrålning. Härmed 
avses den mekaniska vittring av jordytans bergarter som åstadkoms av den dygnsrelaterade 
förändringen av marktemperaturen. Synonym solsprängning. 
INTERMEDIÄR BERGART, (intermediate rock) - Magmatisk bergart vars SiO2-halt (52 - 
65%) placerar den mellan sura och basiska magmabergarter. 
INTRUSION, (intrusion) - Genomskärning av lager genom att en magmatisk eller en plastisk 
sedimentbergart (t ex evaporit eller lera) trängt upp och skapat sig plats i jordskorpan. Även 
benämning på bergartskropp. 
INTRUSIVBERGART, (intrusive rock) - Magmabergart (magmatisk) som trängt upp genom 
andra bergarter. 
ISKIL, ( 1) ice wedge, 2) ice wedge cast) – (1) Kilformad isbildning i övre delen av jordlagren i 
permafrostområde; Jfr tundrapolygon. (2) Sedimentfyllt avtryck av iskil (def. 1) * Den 
engelska termen ”ice wedge” avser def. 1 och ”ice wedge cast” def. 2. 
ISOMETRISK, (isometric) – (1) Synonym till kubisk, dvs. tillhörande det kubiska 
kristallsystemet. (2) Om en kropp som har ungefärligen samma diameter i alla riktningar. 
ISOMORFI, (isomorphism) - Egenskapen hos två eller flera kristallina, faser (t.ex mineral) att 
bilda fasta lösningar med varandra. Exempel utgör plagioklaserna. 
ISOSTASI, (isostacy) - Mekanism som innebär att områden av jordskorpan hävs eller sänks 
intill dess att sänkor och höjder kompenseras av tjockleken hos underliggande delar av 
jordskorpan, vilka ”flyter” på den plastiska deformerbara, övre delen av jordmanteln 
(astenosfären) med dess högre densitet.  
ISRÄFFLA, (glacial striae) - Spår som bildas på rundhällar av glaciärer. Sten och block som 
ligger infrusna i glaciärens botten bildar repor i hällen när glaciären förflyttar sig. Isräfflorna 
är normalt inte speciellt djupa, vanligtvis som mest ett par centimeter. 
ISÄLVSAVLAGRINGAR, (glacifluvial deposits) - Isälvsavlagringar eller glacifluviala 
avlagringar består av material som transporterats, sorterats och avsatts av smältvatten från en 
glaciär eller inlandsis. Smältvatten samlades i isen till mycket strida isälvar i större eller 
mindre tunnlar och sprickor som ledde ut till isfronten. I dessa älvar samlades material från 
block till lerpartiklar. Under transporten i isälven avrundades och sorterades partiklarna. Då 
isälven närmade sig isfronten minskade strömhastigheten och isälvsmaterial började 
avsättas. Detta skedde i isens randzon eller framför isfronten. 

 
29 
ISÄLVSDELTA, (glaciofluvial delta) – Deltaavlagring som bildas då en isälv mynnar i vatten. 
Där släpps materialet, det tyngsta först och finare och finare material längre ut. Materialet 
som släpps blir således sorterat. Isälvsdeltat är subakvatiskt och stillastående. 
 
J 
 
JASPIS, (jasper, jaspis) – Mineralet jaspis är en ogenomskinlig kvarts, men i somliga böcker 
hamnar det under kalcedonerna. Det finns många olika varianter av jaspis. De namnges ofta 
efter färgkombinationen men även efter fyndorten. 
JASPILIT, (jaspilite) – Benämning på kvartsbandad järnmalm bestående av omväxlande lager 
av hematit och röd jaspis. 
JON, (ion) - Elektriskt laddad atom.  
JONBINDNING, (ion bonding) - Bindning mellan motsatt laddade joner, (elektrostatisk). 
JORDART, (soil deposit, type of soil, soil) - Lösa avlagringar på jordytan. Jfr regolit. 
JORDARTSOMRÅDEN, (----) – Jordarternas sammansättning beror till stor del på vilka 
bergarter som finns i berggrunden och vilka bildningsbetingelser som dominerat. Beroende 
på olika jordarters dominans kan man grovt dela in Sverige i sex typområden. Givetvis är 
gränserna dem emellan flytande. 
JORDBÄVNING, (earthquake, tremor) - Plötsligt uppträdande vibrationer i Jorden vilka 
framkallas av att en i jordskorpan eller manteln under lång tid uppbyggd elastisk spänning 
får en plötslig utlösning. Jordbävningen styrka anges ofta medelst den av C. F. Richter 
konstruerade logaritmiska skalan. Den praktiska övre gränsen för skalan ligger strax under 9. 
Synonym jordskalv, skalv. 
JORDBÄVNINGSVÅGOR, (seismic waves) - Seismiska vågor. 
JORDFLYTNING, (solifluction, soil flow) - Långsam (0,5 - 5 cm/år) flytrörelse hos en 
vattenrik regolit utför en sluttning. Jordflytning är vanlig inom områden som uppvisar 
tjälningsfenomen. Synonym solifluktion. 
JORDKRYPNING, (soil creep) - Mycket långsam rörelse av jord nedför sluttning orsakad av 
små rörelser i marken. Jordkrypning är en långsammare process än jordflytning och kan 
orsakas t.ex. av tjälning eller biologisk aktivitet i förening med gravitation. Jfr krypning. 
JORDKÄRNAN, (Earth´s core) - Jordens centrala del som utbreder sig på djup > 2 900 km. 
Jordkärnans yttre del utgörs av smält material, medan de innersta är fasta. Kärnan är 
väsentligen sammansatt av järn och nickel men innehåller även lättare element, förmodligen 
fosfor, svavel och kol, om än i ringa koncentration.  
JORDMANTELN, (Earth´s mantle) - Det näst yttersta lagret av jordklotet omedelbart under 
jordskorpan, ned till ett genomsnittligt djup av ca 2 900 km. Eller Jordens mellersta skal, 
som utbreder sig mellan Mohorovicics diskontinuitet  (the Mohorovičić discontinuity) och 
jordkärnan. Jordmanteln torde till övervägande del bestå av magnesium-järnsilikater. 
JORDMÅN, (soil) - Av kemisk, fysikalisk och biologisk vittring (klimat, vegetation och djurliv) 
påverkad regolit vilken uppvisar ett antal mer eller mindre distinkt avgränsade lager eller 
horisonter med förändrade kemiska och strukturella egenskaper i förhållande till den 
ursprungliga regolitens. 
JORDSKORPAN, (Earth´s crust) - Det yttersta lagret av jordklotet, ca 10 - 50 km tjockt som 
utbreder sig ovan Mohorovicics diskontinuitet, bestående av ett kontinuerligt sima-lager 
(oceanbottnarna) och ett fläckvis förekommande sial-lager (kontinenterna). De olika lagren 
skiljer sig åt genom olika struktur och kemisk/mineralogisk sammansättning. Synonym 
litosfär. 
JOTNIUM, (Jotnic) - Äldre beteckning för en period i yngre proterozoikum. 
JURA, (Jurassic) - Den mellersta av de tre mesozoiska perioderna. Jura är även namnet på 
motsvarande system. Geologisk period som inföll c:a 200–146 miljoner år före nutid, dvs. 

 
30 
mellan trias och krita. Har uppkallats efter en lagerföljd i Jurabergen, som breder ut sig längs 
gränsen mellan Frankrike och Schweiz. Juraperioden betydde en uppgång för dinosaurierna, 
som blev djurrikets nya härskare. De första fåglarna uppträdde under denna period. Pangeas 
olika brottstycken gled isär och förde med sig sin last av livsformer till nya miljöer och 
klimat, där de anpassade sig och utvecklades oberoende av varandra. Det följde en ny våg av 
biologisk mångfald på Jorden. 
JÄMNKORNIG, (equigranular) - Om texturen hos bergarter som är sammansatta av korn med 
nära överensstämmande storlek. 
 
K 
 
KALCEDON, (chalcedony) - Kryptokristallin variant av kvarts; huvudbeståndsdel i hornsten. 
Ett genomlysande, vitt eller mångfärgat mineral bestående av finkornig, fibrös kvarts. 
KALCILUTIT, (calcilutite) - Kalksten huvudsakligen uppbyggd av partiklar av ”slamstorlek”, 
dvs.  <63 µm. Termen omfattar av praktiska skäl både silt- och lerfraktionen, eftersom 
karbonatbergarter inte uppvisar någon naturlig gräns omkring 2 µm som fallet är med de 
terrigena klastiska bergarterna (där kvartspartiklar sällan är < c:a 2 µm och partiklar av 
lermineral sällan > c:a 2 µm). Ung. Synonym mikrit(isk kalksten), kalkslamsten. Sedimentär 
bergart. 
KALCIRUDIT, (calcirudite) - Kalksten huvudsakligen uppbyggd av partiklar > 2 mm. 
Sedimentär bergart. 
KALCIT, (calcite) - Trigonalt mineral av kalciumkarbonat, CaCO3 , ett färglöst, vitt eller svagt 
färgat mineral som är huvudkomponent i kalksten. Synonym kalkspat. 
KALDERA, (calderon) - Upp till tiotals kilometer i diameter stor, mer eller mindre cirkelformad 
depression i jordytan. En kaldera bildas genom att en vulkankägla störtat ned i sin 
magmakammare, då denna helt eller delvis töms på sitt innehåll i samband med ett mycket 
omfattande utbrott hos vulkanen.  
KALEDONIDERNA, (Caledonian Mountains) - Den Kaledoniska bergskedjan, omfattar delar 
av nordvästra Irland, bergsområdena i norra Skottland, Nordgrönland samt den 
Skandinaviska fjällkedjan till Spetsbergen. Dess nordamerikanska del är Appalacherna. Den 
europeiska delen av Kaledoniderna är 2600 km lång och dess högsta topp är Galdhøpiggen i 
Norge. Kaledoniderna är ett resultat av den kaledonska orogenesen och började att bildas för 
ca 490 miljoner år sedan. Den initierades genom att Avalonia började närma sig, för att 
sedan kollidera med Laurentia. Samtidigt närmade sig Baltika till Laurentia och till slut 
kolliderade de två kontinenterna. Detta innebar en period av intensiv bergskedjebildning. 
Det är därför som man idag hitta delar av Laurentia (nuvarande Nordamerika) i Europa. I 
samband med att Baltika och Laurentia närmade sig varandra blev Iapetushavet allt mindre 
och mindre. Kaledonidernas europeiska och nordamerikanska längd blir tillsammans 5 100 
km. 
KALEDONISKA OROGENESEN, (Caledonian orogeny) - Paleozoisk orogenes inom västra 
Europa vilken gav upphov till Kaledoniderna. Bergskedjan sträcker sig från Irland och 
Skottland i riktning nordöst in över västra Skandinavien. 
KALEDONSK, (Caledonian) - Tillhörande den omfattande orogenes som ägde rum under silur-
devon i nordvästra Europa och Nordamerika. 
KALIFÄLTSPATER, (potassium feldspar) - Gemensam beteckning på fältspatmineral 
tillhörande tektosilikaterna med sammansättningen  KAlSi3O8. Dit hör mikroklin, ortoklas, 
sanidin och adular. 
KALK, (lime) - (1) Egentligen kalciumoxid (CaO), s.k. bränd eller osläckt kalk, men också 
gemensam benämning på detta och kalciumhydroxid (Ca(OH)2), s.k. släckt kalk. Släckt kalk 

 
31 
bildas vid inverkan av vatten på bränd kalk. Kalk (osläckt) framställs ur kalksten genom 
bränning vid hög temperatur (> 900 oC). (2) Vardaglig beteckning på ämne som innehåller 
kalciumkarbonat t.ex. bergarten kalksten eller mineralet kalcit (kalkspat). 
KALKARENIT, (calcarenite) - Kalksten huvudsakligen uppbyggd av partiklar av sandstorlek, 
dvs. 63 µm - 2 mm. Sedimentär bergart. 
KALKKRUSTA, (caliche) - Ytligt jordlager som litifierats genom karbonatcementering. 
Mäktigheten varierar från några centimeter upp till en dryg meter. Kalkkrusta bildas i varma, 
arida eller semiarida områden genom att karbonathaltigt vatten p g a kapillärkraft stiger upp 
till markytan och avdunstar, varvid karbonatet utfälls. 
KALKSANDSTEN, (calcareous sandstone)  - Kalcitcementerad sandsten. Jfr sandig kalksten. 
Sedimentär bergart. 
KALKSLAM, (lime mud) - Finkornig (< 30 µm) kalcit och/eller aragonit. Synonym mikrit. 
KALKSLAMSTEN, (lime mudstone) - Kalksten, till övervägande del ( > 90%) bestående av 
mikrit. Synonym mikrit(isk kalksten); ung. Synonym kalcilutit. Sedimentär bergart. 
KALKSPAT, (calcite) - Mineralet kalcit, CaCO3. 
KALKSTEN, (limestone) - Karbonatbergart bestående huvudsakligen av kalcit och vars 
terrigena inslag understiger 20%. Även sedimentbergart med ursprung i kemiskt sediment 
och huvudsakligen bestående av kalciumkarbonat, t ex ortoceratitkalksten. 
KALOTTBERG, (till-capped hill) – Typ av berg som förekommer främst i Norrlands kustland 
och består av berg som är delvis renspolade under den forna högsta kustlinjen (marina 
gränsen). Denna bortspolning lämnar en residualjord bestående av större rundslipade block 
och stenar. Ovanför den forna kustlinjen lämnades moränen oberörd vilket tillåter skogen att 
växa där och bilda en kalott. Ett vackert exempel utgör Listershuvud i Blekinge. Från forna 
kustnivån på ca 55 m ö. h. och ned till havsnivån finns, längs en km-lång sluttning, en 
residualjord bestående av rundslipade stenar och block avlagrade i tydliga strandterrasser. 
KALKTUFF, TUFF, (tufa, calcareous tufa) - Avlagring bestående av en porös massa av 
kalciumkarbonat utfälld ur kalkhaltigt vatten, hårdheten är mycket skiftande. Ger upphov till 
en porös sedimentär bergart som benämns travertin, vilken bl.a. bildas omkring källor eller 
bäckar. Travertin är i början vitgul eller vitgrå men får med åren en gul, röd eller brun ytfärg. 
En typ av kalksten som används som material till byggnader. Travertin användes till 
Colosseum och andra av Roms berömda byggnader. 
KAMBRIUM, (Cambrian) - Geologisk period som inleder den fanerozoiska eonen. Den äldsta 
av de sex paleozoiska perioderna, vilken varade från ca 542 till 488 miljoner år tillbaka i 
tiden. Namnet har uppkommit genom att geologer undersökte berg i Wales med avlagringar 
från kambrium och har därför namngivits efter det latinska namnet för Wales, Cambria. 
Kambrium (542–488 miljoner år sedan) är den kanske märkligaste tiden i livets utveckling 
på Jorden. Talrika skalbärande djurformer uppträdde för första gången i haven. Vid 
periodens slut existerade faktiskt redan så gott som alla fyla i djurvärlden. 
KAMBROSILUR, (”Cambro-Silurian”) - Undre paleozoikum (kambrium, ordovicium, silur) i 
Skandinavien, ofta något oegentligt använt även om de områden där kambrium eller 
ordovicium saknas. 
KAME, (kame) - [kejm] - En och annan kulle (s.k. kamekulle) eller kulligt landskap (s.k. 
kamefält eller kamelandskap) till största delen bestående av isälvssediment, framför allt grus 
och sand avsatta i sprickor i dödisen. Förekommer ganska allmänt ovanför högsta kustlinjen, 
och är även vanliga i områden med israndbildningar, t. ex. mellansvenska israndzonen. 
KANJON, (canyon) - Erosionsform i berggrunden, djup dalgång nedskuren av ett vattendrag 
samt begränsad av branta bergssidor. Dessa bildningar är vanliga i västra Nordamerika där 
berggrunden ofta består av sedimentära bergarter som är lätteroderade, t.ex.”Grand Canyon”, 
som är ett eroderat ökenlandskap i nordvästra Arizona, USA. I Sverige finns bland annat 
Abiskojåkkas kanjon. 

 
32 
KAOLIN, PORSLINSLERA, (kaolin) - En mjuk, finkornig, jordaktig, vit, grå eller gulvit lera 
(”bergart”) bestående främst av kaolinmineral, varav kaolinit överväger. Kaolin bildas in situ 
vid vittring av aluminiumrika mineral, t ex fältspater i granit, och används bl.a. som råvara 
vid porslinstillverkning och i papper av hög kvalitet. 
KAOLINIT, (kaolinite) - Ett monoklint, vattenhaltigt lermineral av aluminiumsilikat  
tillhörande gruppen skiktsilikater (fyllosilikater). Kaolinit är vitt, gråaktigt eller gulvitt och 
bildas när fältspatshaltiga bergarter vittrar. I Sverige förekommer kaolinit bland annat på Ivö 
i Skåne. Kemisk formel, Al2Si2O5(OH)4. Huvudbeståndsdel i de flesta kaolinleror. 
KAPILLÄRT VATTEN, (capillary water) – I berg och jord förekommande vatten som på grund 
av ytspänningen hålls kvar i trånga porer mellan markpartiklarna. Det är den huvudsakliga 
källan till fukt för växternas rötter.  
KARAT, (carat) – (1) Standardvikt för ädelstenar, t.ex. diamanter. Vikten baserades på 
Johannesbrödträdets bönor, som hade en anmärkningsvärt jämn vikt. Numera används en 
standardvikt motsvarande 0,2 g. (2) En enhet för en legerings guldhalt. 1 karat innebär att 
guldmängdens vikt i legeringen är 1/24 av den totala vikten. En 18 karats guldtacka som 
väger 240 gram innehåller alltså 180 gram rent guld. Rent guld anges som 24 karat. 
KARBAMID, (carbamide) – Urinämne eller urea (från grekiska uron, urin), är en kvävehaltig 
kemisk förening, med den kemiska formeln CO(NH2)2. Urea finns naturligt i urinen hos alla 
däggdjur. När kroppen bryter ned aminosyror omvandlas dess kväve till det giftiga ämnet 
ammoniak vilket i sin tur omvandlas till urea i ureacykeln. 
KARBON, (Carboniferous) - Den näst yngsta av de paleozoiska perioderna, som inföll mellan 
devon och perm. Karbon eller stenkolstiden beräknas ha infallit för c:a 359–299 miljoner år 
sedan då de stora stenkolslagren bildades. Vegetationen präglades av det varma, fuktiga 
klimatet och dominerades av väldiga ormbunksskogar, sumpskogar. Perioden har uppkallats 
efter de tjocka stenkolslager som avsatts efter den tidens täta skogar i England och övriga 
Västeuropa, och som undersöktes av brittiska geologer. Karbon blev den allra första 
geologiska period som man definierade, avgränsade och benämnde i en vetenskaplig tidskrift 
1822. Kontinenterna var då samlade i två block, Laurasien och Gondwana. Under karbon 
uppträdde de första fröväxterna, föregångare till barrträden. Uppseendeväckande stora 
ﬂygande insekter fanns det gott om. Rovinsekter hade framgång. Groddjuren dominerade 
bland de landlevande ryggradsdjuren, men småvuxna insektsätande reptiler började uppstå. 
KARBONATBERGART, (carbonate rock) - Bergart bestående huvudsakligen av 
karbonatmineralen kalcit och/eller dolomit. 
KARBONATIT, (carbonatite) - Ur magma kristalliserad karbonatsten bestående av kalkspat 
eller dolomit. Bergarten förekommer tillsammans med alkalina bergarter och kimberliter. 
KARNALLIT, (carnallite) – Färglöst till mjölkvitt, ibland rödaktigt mineral med formeln 
KMgCl3.6H2O. Det är ett av de sista mineralen som bildas (utkristalliserar) vid total 
indunstning av havsvatten. Karnallit finns i naturliga saltlager och saltdômer. Råmaterial för 
produktion av gödselmedel. 
KARST, KARSTBILDNING, (karst) - Landform som bildats i kalkstensområden genom delvis 
underjordisk erosion orsakad av kemisk vittring genom kolsyra och andra syror i vattnet och 
underjordisk vattenavrinning. Karstbildning är en torr typ av landskap med fåror eller rännor 
(karren), hålor (slukhål) till underjordiska grottor eller kanaler, samt sprickbildningar och 
sänkor (doliner) uppkomna genom vittring eller instörtning av grottor. 
KATAGENES, (catagenesis) – Omvandling av kerogen till petroleum. Katagenes är alltså en 
delprocess vid bildning av olja då kerogenet sönderdelas till olja och gas på grund av den 
temperaturhöjning som inträffar då moderbergarten pålagras av yngre sedimentära lager och 
sjunker i jordskorpan. Processen inträffar i temperaturintervallet 60–170 °C. 

 
33 
KATAKLAS, (cataclasm) - Typ av mekanisk metamorfos innebärande att beståndsdelarna i en 
bergart spräcks upp och mals ned. Effekterna av kataklas påträffas i mylonitzonen, en starkt 
mylonitiserad (deformerad) zon i Sydvästsveriges gnejsberggrund. 
KATAKLASTISK BERGART, (cataclastic rock) - Metamorf bergart som bildats genom 
krossning av äldre bergart. 
KATAZON, (cata zone) - Djupzon i jordskorpan. Efter graden av djup i jordskorpan, och 
därmed metamorfosens intensitet, skiljer man på epi-, meso- och katazonal 
regionalmetamorfos. Katazonen uppträder på 30–35 km djup i jordskorpan med ett 
temperaturintervall på 700–800 °C och ett tryck på 8 000 atm. Här bildas främst olika typer 
av gnejs beroende på utgångsmaterialet. 
KATTGULD, (weathered biotite) - Folklig benämning på vittrad biotit som erhållit en 
pärlemorartad guldgul metallglans i vittringsytan på grund av oxidation. 
KATTSILVER, (weathered muscovite) - Folklig benämning på vittrad muskovit som erhållit en 
pärlemorartad silvrigt metalliknande glans. 
KEDJESILIKATER, (chain silicates) - Inosilikater. I denna silikattyp är kiselsyratetraedrarna 
(SiO4)4- hopkopplade till oändliga kedjor, vilka i sidled binds till varandra genom katjoner. 
Det finns två kedjetyper. Dels enkelkedjor och dels dubbelkedjor. 
KEMISK (BERGART), (chemical) - Bestående av oorganiskt utfällda mineral. Evaporiter och 
droppsten är exempel på kemiska bergarter. 
KENOZOIKUM, (Cenozoic) - Den yngsta av de tre fanerozoiska erorna (de senast förflutna 65 
Ma t.o.m. nutid), omfattande perioderna tertiär och kvartär. 
KEROGEN, (kerogen) - Fast organisk substans som bildas vid omvandling av växt- och 
djurrester i sediment och sedimentära bergarter. Även fast brännbart organiskt ämne som 
utgörs av en blandning av delvis identifierade och ofta svavelhaltiga vax-, harts- och 
fettämnen. Kerogen i sedimentära bergarter kan utvinnas som petroleum genom destillation. 
KIL, (wedge) - Kilformad litosom, dvs en litosom som tunnas ut lateralt och försvinner. Jfr iskil. 
KIS, (sulphide) - Namnändelse på vissa mineral i gruppen sulfider, exempelvis svavelkis, 
kopparkis och magnetkis. Gammal term för sulfidmineral. Förekommer även i begreppet 
kismalmer. 
KISELALG, DIATOMÉ, (diatom) - Grupp av alger med skelett uppbyggt av kisel. Olika arter 
påträffas i nästan alla typer av fuktiga miljöer, inkl. sött och salt vatten. 
KISELKALKSTEN, (siliceous limestone) - Kalksten med hög halt av kiseldioxid. Ex vis 
kritkalksten från Limhamnsområdet i Skåne. 
KISELSYRA, (silica) – Uttryck för kiseldioxid (SiO2) i kemiska bergartsanalyser. Ej att 
förväxla med mineralet kvarts som också har den kemiska formeln SiO2. 
KISELSYRATETRAEDER, (silica tetrahedron) - Fyra syreatomer i tetraedrisk koordination 
kring en kiselatom bildande ett slags ”byggstenar” som silikatmineralen uppbyggs av. 
Omfattar även lermineralen. 
KITTELFÄLT, (kettle plain) – Benämning på ett område med rikligt med dödisgropar, s.k. 
kittlar. 
KLASTISK, (BERGART), (clastic) - Bergart som utgörs av fragment vilka bildats genom 
vittring av äldre bergarter och mineral och som transporterats en längre eller kortare sträcka 
från moderklyftet. Sandsten och lerskiffer är exempel på klastiska bergarter. 
KLASTISK TEXTUR, (clastic texture) – Benämning på textur som uppkommer då små eller 
stora mineral- eller bergartsfragment bildar en bergart. De flesta sedimentbergarter är 
klastiska, till exempel konglomerat, sandsten och lerskiffer, Även vulkaniska bergarter kan 
ha en klastisk textur, och benämns då pyroklastiska. 
KLEV, (cliff) – Uttryck i svensk dialekt för brant bergvägg, klyfta eller trång och brant stig. 
Ordet som är besläktat med klippa ingår i ortsnamn. 

 
34 
KLIMATINDIKATOR, (climatic indicator) - Företeelse i en sedimentär bergart (vissa 
strukturer, fossil, litologier, etc.) som kan ge upplysningar om det klimat som rådde vid 
avsättningen av sedimentet. 
KLORIT, (chlorite) - Gemensamt namn för en del vanligen mörkt gröna skiktsilikater som 
byggs upp med alternerande kiselsyratetraederskikt och aluminium samt 
magnesiumhydroxidoktaederskikt med en viss järnsubstitution. Betecknas även som 2:1:1-
mineral. 
KLUMP, (lump) - Karbonatpartikel, bestående av flera mindre korn som klumpats ihop. 
KLÅV, (cleavage plane) – Ett av de många begrepp som kan användas för att beskriva en 
bergarts egenskaper. Kan även stavas klov. Det är benämningen på en riktning (egentligen 
ett plan), längs vilken bergarten (stenen) är lätt klyvbar vid brytning eller bearbetning. 
Sedimentära bergarter, såsom skiffer och sandsten, har normalt ett klov, eftersom de flesta 
har bildats genom att partiklar har avlagrats på en plan yta. En del bergarter har naturlig 
klyvbarhet i ett eller flera plan. Sålunda har granit oftast klov i två mot varandra ungefär 
vinkelräta plan.  
KOHESION, (cohesion) - Sammanhållning i ett sediment p g a molekylära krafter. 
KOHESIONSJORD, KOHESIONSJORDART, (cohesive soil) – Jord vars skjuvhållfasthet 
förutom av friktion också beror på kohesion. Kohesionsjordarter kännetecknas av att 
partiklarna binds mycket starkt till varandra. Lera är ett exempel på kohesionsjordar. 
KOKKOLIT, (coccolith) - Mikroskopisk (vanligen 0,5 - 4 µm) kalkplåt utgörande skalelement 
hos kokkolitoforer, ett slags planktiska gisselbärande alger (jura-recent). S.k. skrivkrita 
består till stor del av kokkoliter. 
KOLFLÖTS, (coal seam) - Stenkolslager. 
KOLLAPS, (collapse) - Nedsjunkning av lager p g a att underliggande lager försvagats eller 
avlägsnats, t ex genom kemisk utlösning eller gruvbrytning. 
KOLLOFAN, (collophane) - Massiva kryptokristallina varianter av apatit, vilka utgör 
huvuddelen av fosforit (och fossila ben). 
KOLM, (kolm) - Konkretioner av orent kol, rika på uran, vilka förekommer framför allt i 
Västergötlands och Närkes överkambriska alunskiffer. 
KOLVÄTE, (hydrocarbon) - Sammanfattande benämning på de organiska föreningar som består 
av grundämnena kol och väte. I allmänhet avses olja och naturgas. 
KOMPAKTION, (compaction) - Hoptryckning av ett sediment antingen genom det ökade 
trycket från ovanliggande lager, eller genom tektonisk inverkan, varvid porositeten minskar. 
KONFORMITET, (conformity) - Parallell lagring utan luckor i lagerföljden. 
KONGLOMERAT, (conglomerate) – Klastisk sedimentär bergart huvudsakligen uppbyggd av 
rundade partiklar >2 mm med finare matrix. Ofta bestående av olika bergarter (polymikta 
konglomerat) sammankittade med ett bindemedel av lerig, kalkig eller kvartsig natur. Jfr 
rudit. 
KONKORDANS, (concordant bedding) - Parallell lagring. Synonym parallellskiktning. 
KONKRETION, (concretion) - En hård och kompakt, rundad mineralmassa inuti en sedimentär 
bergart, bildad genom lokal utfällning ur porvattnet. Jfr flinta. 
KONSOLIDERING, (consolidation) - Ett sediments (gradvisa) övergång till bergart. Jfr 
litifiering. 
KONSTRUKTIV ZON, (constructive zone) - Kontakten mellan två litosfärplattor som rör sig 
ifrån varandra. Uppvällande magma (sima) längs kontaktlinjen bildar en mittoceanisk rygg, 
varvid plattorna byggs på i sidled med ny oceanbotten. Jfr mittoceanisk rygg, 
oceanbottenspridning. (Jfr eng divergent zone). 
KONSUMTION, (consumption) - Reducering av litosfärplattor där dessa möts, genom att den 
ena plattan tvingas ned under den andra och resorberas av jordmanteln. Jfr destruktive zon. 
(Jfr eng convergent zone). 

 
35 
KONTAKTMETAMORFOS, (contact metamorphism) - Process vilken åstadkommer 
omvandling av sidobergarten till en magmatisk intrusion som följd av från magman avgiven 
värmeenergi, eventuellt även restmagmatiska lösningar. 
KONTINENT, (continent) - De delar av jordskorpan som består av sial-bergarter ovanpå sima, 
dvs de större landområdena + kontinentalsocklarna. Synonym kontinentalblock. 
KONTINENTAL, (continental) - Tillhörande land, bildad på land, i motsats till marin. Jfr 
terrigen. 
KONTINENTALBLOCK, (continent) - De delar av jordskorpan som består av sial-bergarter 
ovanpå sima, dvs de större landområdena + kontinentalsocklarna. Synonym kontinent. 
KONTINENTALBRANT, (continental slope) - Kontinentalsluttning. 
KONTINENTALDRIFT, (continental drift) - Kontinenternas rörelse i förhållande till varandra. 
Enligt upphovsmannen till denna teori , Alfred Wegener, (1912) förflyttar sig kontinenterna 
inbördes genom horisontella (tangentiella) rörelser på ett underlag av oceanisk jordskorpa. 
Den av Wegener föreslagna mekanismen var dock ej övertygande. Hypotesen har sedan 
slutet av 1960-talet ersatts av den plattektoniska teorin. 
KONTINENTALHYLLA, (continental shelf, continental platform) - Kontinentalsockel. 
KONTINENTAL JORDSKORPA, (continental crust) - Del av jordskorpan som utbreder sig 
under kontinenters och kontinentalmarginalers yta. Tjockleken är som störst under 
bergskedjebildningarna, där den kan uppgå till 70 km.  
KONTINENTALPLATTA, (continental plate) – Jordklotet kan indelas i sju större 
kontinentalplattor och minst tolv mindre. En kontinentalplatta är ett avsnitt av jordskorpan. 
En kontinentalplatta består huvudsakligen av sima (jordskorpan under havet) och sial 
(jordskorpan under fastlandet).  
KONTINENTALRAND, (continental margin) - Den yttre, vattentäckta delen av en kontinent, 
omfattande kontinentalsockeln (shelfen) och kontinentalsluttningen. Synonym 
kontinentalmarginal. 
KONTINENTALSLUTTNING, (continental slope) - Den yttersta delen av en kontinent 
belägen mellan kontinentalsockeln och djuphavsregionen. Lutningen är ca 3-6 o ner till över 
2000 m djup. Jfr batyal. 
KONTINENTALSOCKEL, (continental shelf, continental platform) - Den del av havsbottnen 
som ligger mellan strandlinjen och kontinentalsluttningen. Utgörs oftast av en i det närmaste 
plan yta (ca 0,1 o lutning) ner till ett genomsnittligt djup av ca 200 m. Synonym 
kontinentalhylla. Jfr neritisk. 
KONTINENTAL SPRIDNINGSZON, (continental spreading centre, accretion zone) - Från 
början som kontinental rift bildad zon vilken vidgas allt under det att basaltiskt 
mantelmaterial tränger upp längs riftens mittaxel. Den fortsatta vidgningsprocessen leder till 
att havet intränger och fyller riftdalen, som fallet är med t.ex. Röda havet. Ytterligare 
spridning leder till att en ocean med sin aktiva ”mittrygg”, dvs. en oceanisk spridningszon 
bildas. 
KOORDINATIONSTAL, (coordination number) - Inom kristallkemin antalet motsatt laddade 
närmsta grannjoner som tredimensionellt omger den centrala jonen. 
KOPPARKIS, (chalcopyrite) - Ett mässingsgult, metallglänsande mineral som består av koppar, 
järn och svavel (kemisk formel CuFeS2). Kopparkis bryts som en viktig kopparmalm, trots 
att kopparhalten ibland är så låg som en halv procent. Det förekommer ofta tillsammans med 
svavelkis, som till viss del liknar kopparkis, men kopparkis är mjukare och har en grön 
färgton.  
KOPPARLAZUR, se azurit. 
KORRELATION, (correlation) - Fastställande av likåldrighet av strata (kronostratigrafisk 
korrelation) i två eller flera geografiskt åtskilda blottningar genom studium av i första hand 
fossilinnehållet. 

 
36 
KORSSKIKTNING, (cross-bedding) - Upprepad skevlagring i ett terrigent klastiskt sediment, 
oftast sandsten, bildad på en lutande sedimentationsyta genom hastiga lokala förändringar i 
strömriktningen, framför allt i deltaavlagringar och dynsandområden. Jfr sanddyn, 
dynbildning och rippel. 
KORUND, ett mycket hårt, färglöst, vanligen dock blåaktigt, rött, brunt eller violett mineral med 
sammansättningen Al2O3. 
KORVSJÖ, (oxbow lake) - En bågformad insjö som bildas av meandrande vattendrag, när ett 
meandernäs genombryts och den omgivande meanderbågen så småningom isoleras från 
vattenflödet. Korvsjöar bildas endast av vattendrag som flyter fram över ett flackt landskap. 
Exempel på större vattendrag i Sverige som bildar korvsjöar är Klarälven, Lögdeälven och 
Öreälven. Nämnas kan även Dalälven uppströms Mora. 
KOVALENT BINDNING, (covalent bonding) - Bindning mellan atomer vilken uppstår då de 
delar elektroner med varandra. Synonym elekronparsbindning. 
KRATER, (crater) - På ytan av en planet förekommande, bassängliknande och vallomgärdad, 
oftast cirkulär struktur med branta innerväggar. En krater bildar vanligen en vulkankäglas 
topp, genom vilken en väsentlig del av utbrottsprodukterna utspys. Jfr även maar. Också en 
genom meteoritnedslag bildad sänka i jordytan, dvs. en meteoritkrater eller dess eroderade 
motsvarighet, astroblem. 
KRATON, (craton) - En stabil del av ett kontinentalblock, ett område som endast varit utsatt för 
små deformationer sedan prekambrium. Jfr urbergssköld och plattform. 
KRISTALL, (crystal) - Fast kropp med regelbunden inre struktur, oavsett om den har eller inte 
har utvecklat plana begränsningsytor (kristallytor). 
KRISTALLIN, (crystalline) - Om material som har kristallens natur eller består av kristaller. 
KRISTALLOGRAFI, (crystallography) - Läran om kristaller, deras atomstruktur, former och 
tillväxt. I naturen förekommande kristaller kallas mineral, och den vetenskap som behandlar 
dem kallas mineralogi. 
KRISTALLSYMMETRI , (crystal symmetry) - karaktär hos en kristall som den bl.a. kommer 
till uttryck i den lagbundenhet varmed dess plana ytor genom symmetrioperationer 
(inversion, spegling och/eller vridning) låter sig upprepas. De symmetriska egenskaperna hos 
kristallers yttre form är ett uttryck för den symmetri som råder i de minsta beståndsdelarnas, 
atomernas, regelbundna inbördes ordning, dvs. kristallstrukturerna.  
KRISTALLSYSTEMEN, (crystal systems) - Sju grupper till någon av vilka varje kristall kan 
hänföras med hänsyn till de symmetriska egenskaperna såväl beträffande den yttre formen 
som den inre strukturen. De sju kristallsystemen utgörs av det triklina, monoklina, 
ortorombiska, trigonala, tetragonala, hexagonala och kubiska systemet. De sju 
kristallsystemen omfattar 32 kristallklasser. 
KRITA, (Cretaceous) - Den yngsta av de tre mesozoiska perioderna. Krita är även beteckningen 
för motsvarande system. Geologisk period som inföll för c:a 146–65,5 miljoner år sedan. 
Kritaperioden avslutar den mesozoiska eran. Dinosaurierna dominerade fortsättningsvis på 
land och jätteödlorna härskade i havet. Angiospermerna (gömfröiga eller blommande växter) 
blev allt fler och ersatte gradvis de sedan länge etablerade gymnospermerna (nakenfröiga 
eller icke-blommande växter). Krita har fått sitt namn (lat. creta) efter de omfattande 
kritlager som förekommer överallt i Europa, bland annat i England och vid kanalkusten i 
Frankrike. Berömda är ”Dovers vita klippor”. 
Vid kritaperiodens slut, för c:a 65 miljoner vår sedan slog en minst tolv kilometer stor 
meteorit, Chicxulub-meteoriten ned i nuvarande Mexico på Yucatanhalvön, vilket 
resulterade i global förödelse. Så mycket som 75 % av alla arter på Jorden utplånades, bland 
dem dinosaurierna. Kratern, som efter nedslaget har fyllts med yngre sedimentära bergarter, 
blev som djupast två kilometer med en diameter på 200 kilometer. Som bevis för 
meteoritnedslaget har anförts onormalt höga halter av metallen iridium som hittats i 

 
37 
sedimentlagren från gränsen mellan krita och tertiärperioderna. Denna gräns har benämnts 
KT-gränsen. 
KRITKALKSTEN, (chalk) – Sedimentär bergart, ren kalcilutit, bildad huvudsakligen genom 
ackumulation av kalkskaliga mikroorganismer, såsom foraminiferer och kokkoliter. 
Synonym skrivkrita. 
KROMIT, (chromite) - Ett metallglänsande svart mineral med brunt streck och den kemiska 
sammansättningen FeCr2O4. 
KRONOSTRATIGRAFI, (chronostratigraphy) - Tidsstratigrafi, baserad på den relativa åldern 
hos sedimentär strata och andra bergarter. De kronostratigrafiska enheterna (exv. system, 
serie, etage) anger var i lagerföljden en viss företeelse finns och avser alla de bergarter som 
bildats under motsvarande geokronologiska tidsavsnitt. Jfr geokronologi. 
KRONOZON, (chronozone) - Den maximala vertikala (tidsmässiga) utsträckningen av en 
biozon, baserad på alla blottningar där den kan identifieras. 
KROSSTENSGRUS, (till) - Äldre namn på jordarten morän  i dess grövre former t.ex. på gamla 
geologiska kartor från 1800-talet. Krossgrus var också benämningen på morän i allmänhet. 
Citat från Axel Erdmanns Sveriges Qvartära Bildningar (1868): ”Krosstensgrus, begreppet 
deraf. Under benämningen krosstensgrus sammanfatta vi sålunda alla de från jökelperioden 
härstammande supramarina bildningar af grus, sand och sten, som uteslutande äro ett verk af 
forntida jöklar, och som med väl bibehållen eller af senare inflytelser blott föga förändrad 
form och inre beskaffenhet, ännu i dag qvarligga på sina ursprungliga aflagringsställen, 
stödjande sig emot eller hvilande på den afrundade, afslipade, polerade och repade 
berggrunden.” 
KRYOLIT, (cryolite) - ett mineral som bildar vita kristallaggregat. Kemisk formel Na3AlF6. 
KRYPSPÅR, (trail) - Spår i sedimentytan efter krypande organismer, t ex maskar, trilobiter, etc. 
Jfr fotavtryck, spårfossil. 
KRYPTOKRISTALLIN, (cryptocrystalline) - Om texturen hos en bergart så finkornig att 
enskilda kristaller ej säkert kan urskiljas ens under ljusmikroskop, dvs., < ca 1 µm. Jfr 
mikrokristallin. 
KRYPTOZOIKUM, (Cryptozoic) - Den del av jordens historia då endast organismer utan 
hårdvävnad existerade, varom vittnar vanligen mycket sparsamma fossilförekomster av 
avtryck av mjukdelar, alger, bakterier, m fl. Kryptozoikum sträcker sig från ca 570 miljoner 
år till ca 3200 miljoner år tillbaka i tiden. Grek. ”gömt liv”. (Jfr bot. kryptogamer). 
KRYSOBERYLL, (chrysoberyl) - Mineralet berylliumaluminiumoxid, BeAl2O4. Det användes 
som smyckesten och finns i många färgvarianter (exempelvis alexandrit och kattöga). 
Vanligaste färger är grön och gul men stundtals genomskinligt. 
KRYSOLIT, (chrysolite) - Ett mineral, samma som olivin. Olivin är det geologiska namnet på 
stenen, mineralnamnet är peridot. Den kallas även krysolit (från grekiskan och betyder 
guldsten). Förr har dock även andra stenar än olivin blivit kallade för krysolit. 
KRYSOTIL, (chrysotile) – Ett vitt, grått eller grönaktigt mineral tillhörande serpentingruppen. 
Kemisk sammansättning Mg3Si2O5(OH)4. Påfallande fibrig variant av serpentin med 
silkeslyster och utgör den mest betydelsefulla typen av asbest. 
KRYSOTILASBEST, (chrysotile asbest) - Detsamma som serpentinasbest. 
KRÅKBERG, (waste rock) - Gammal benämning vid stenbrytning på berg utan värde. 
KRÅKSTEN, (crowstone) - En underkambrisk sandsten i Skåne och Östersjöområdet med 
oregelbunden skiktning orsakad av grävande organismer i tidvattensområden. 
KUPRIT, (cuprite) - Ett rött, starkt metallglänsande mineral med sammansättningen Cu2O. 
KVARTS, (quartz) - Mineral tillhörande silikatgruppen. Kristalliserar i det trigonala systemet. 
Ett färglöst eller vitt, mera sällan färgat, glasglänsande, på brottytorna fettglänsande mineral 
med sammansättningen SiO2. Karakteriseras av sin relativa hårdhet (Norm 7 i Moh´s 
hårdhetsskala) och avsaknad av spaltbarhet. Ett av de vanligaste mineralen i kontinenternas 

 
38 
jordskorpa. Kvarts kristalliserar i magman vid förhållandevis låga temperaturer. Kvarts är ett 
av de mineral som karakteriserar bergarterna i vårt kristallina urberg som i stor utsträckning 
består av bergarter som graniter, porfyrer, gnejser och leptiter. Kvarts vittrar sällan i de olika 
slags klimat, som normalt är förhärskande på jordytan och finns därför kvar när de andra 
vanliga bergartsbildande mineralen sprängts sönder av värme och köld, när de nötts till stoft 
eller lösts upp av sura ämnen som transporteras i luft och vatten. Därför är kvarts den 
viktigaste och ofta nära nog enda beståndsdelen i sedimentära bergarter såsom sandstenar 
och härav omvandlade bergarter såsom kvartsiter. 
KVARTS-ANTOFYLLITMALM, (quartz-antophyllite ore) - Malm av kantorptyp. En 
betydelsefull malmtyp där kvartsrandmalmen överförs till särskilt kvartsrika, 
antofyllitförande malmer. 
KVARTSARENIT, (quartzarenite) - En sandsten med > 95% kiselsyra (kiseldioxid, SiO2). 
Synonym kvartssandsten, ortokvartsit. Jfr ortognejs. 
KVARTSIT, (quartzite) – (1) Beteckning främst på omvandlade sedimentära bergarter, som i 
huvudsak består av kvarts. En mycket hård kvartssandsten som kompakterats och 
cementerats genom trycklösning så fullständigt att bergarten vid brott spricker rakt genom 
kornen i stället för runt dessa längs de ursprungliga kornfogarna. Sandstensstrukturen har 
blivit mer eller mindre fullständigt utplånad. Namnet används också ibland för sekundärt 
kvartsanrikade bergarter, t. ex. ”malmkvartsit”. (2) Begreppet kvartsit kan även avse 
bergarter som väsentligen består av kvarts. 
KVARTSPORFYR, (quartz porphyry) - Benämning på kompakterad tuff eller lava av liparitisk 
sammansättning. 
KVARTSRANDMALMER, (quartz banded iron ore) - Järnmalmer vars beteckning härrör från 
den för dessa karakteristiska uppbyggnaden av omväxlande skikt av järnmineral och kvarts. 
KVARTSSANDSTEN, (quartz sandstone) - En sandsten med > 95% SiO2. Synonym 
kvartsarenit, ortokvartsit. Sedimentär bergart. 
KVARTÄR, (Quaternary) - Den geologiska period som vi nu befinner oss i. Perioden (c:a 1,8 
miljoner år – nutid) är den senaste och kortaste av perioderna i den geologiska tidsskalan. 
Namnet, med innebörden ”fjärde”, kan härledas som en benämning på sedimenten ovanför 
de tertiära berglagren i Seinebäckenet i Frankrike. Internationella stratigrafiska 
kommissionen överväger fortfarande om gränsen för kvartärperioden och pleistocenepokens 
början skall ligga vid 1,8 miljoner år eller 2,6 miljoner år före nutid. Kontinenterna har i 
stora drag hamnat där de för närvarande befinner sig. Klimatet kännetecknas av upprepade 
istider. Alpina glaciärer sträckte sig ut från bergskedjorna och isen vidgades från polerna ut 
över kontinenterna så långt fram mot ekvatorn som till fyrtionde breddgraden. Stora delar av 
Nordamerika, Europa, Asien, Sydamerika, Nya Zeeland och Tasmanien täcktes av isen, 
liksom Jordens stora bergskedjesystem. Under senare delen av kvartär har 6–8 större istider 
inträffat, var och en med en varaktighet av c:a 100 000 år och mellan dem värmetider, 
interglacialer, på 10 000–20 000 års varaktighet, med ett klimat minst lika milt som det 
nutida. Varje istid medförde en förskjutning av klimatbältena mot ekvatorn, och varje 
mellanistid en återförﬂyttning. Variationen i vattenståndet i haven och landhöjningar och 
landsänkningar samt sedimentationer har tidvis skapat, tidvis kapat landbryggor mellan 
kontinenter, vilket ömsom möjliggjort artspridning, ömsom förhindrat den mellan likartade 
landområden. Vidare har jordar med olika textur och vittringsförmåga bildats, översköljts 
eller eroderats, vilket ständigt har förändrat livsmiljön för levande organismer.  
Under slutet av tertiär och början av kvartär ersattes den varmpräglade ﬂoran i Europa med 
arter som mammutträd, sumpcypress, skärmtall, hemlock, vingnöt, hickory, hästkastanj och 
ambraträd av våra moderna skogsträd, t.ex. gran, tall, björk, ek, avenbok, bok, alm, lind, 
hassel och ask. Nutidens europeiska ﬂora blev därför i hög grad etablerad redan i början av 

 
39 
kvartär. De första förfäderna av släktet Homo uppträder, liksom djurarter med nuvarande 
utseende. 
KVICKSTENAR, - Äldre metallurgisk beteckning för järnmalmer som direkt kunde användas i 
masugnar. 
KÄRVSKIFFER, (feather amphibolite) - Glimmerskiffer med kärvliknande aggregat bestående 
av upp till flera centimeter långa, nålformiga amfibolkristaller. Metamorf bergart. 
KÖLI, (Köli Nappes) - Benämning på ett av fjällkedjans största komplex av skollor, som härrör 
från tidigpaleozoiska öbågar och bågebassänger i Japetushavet. Namnet kommer av 
”Kölen”, dvs. fjällen mellan Jämtland och Tröndelag i Norge. Kölin består av relativt 
välbevarade sedimentära och vulkaniska bergarter som tillsammans bildar köliskollan. 
 
L 
 
LABRADOR, - (labradorite) – Ett mineral i gruppen plagioklasfältspater med en kemisk 
sammansättning som ligger mellan albit och anortit. Färgen är mörk och mineralet visar 
vanligen ett spektakulärt färgspel i blåa eller gröna nyanser. Bergarter som innehåller 
labrador används ofta som ornamentsten t. ex. i fasader. Uttrycket labradorit bör ej användas 
för mineralet labrador.  
LABRADORIT, - Eller labradorsten. En magmatisk bergart huvudsakligen bestående av en typ 
av fältspat med labradorsammansättning. 
LAGER, (layer, bed) - Allmän term för ett bergartsskikt, oberoende av tjocklek. Synonym 
stratum. 
LAGER, (bed) – (1) Informell stratigrafisk enhet. (2) Den minsta litostratigrafiska enheten, 
omedelbart under led, vanligtvis inte överstigande 1 m i mäktighet. 
LAGERGÅNG, (sill) - Ett mer eller mindre horisontellt täcke av en intrusivbergart (t ex diabas), 
bildat genom att magma trängt in mellan två lager och stelnat. Lagergången skyddar ofta 
underliggande mjukare bergarter mot erosion, varvid platåberg bildas. 
LAGRAD BERGART, (layered rock) - Bergart som på något sätt har avlagrats, dvs 
huvudsakligen sedimentbergarter men även avseende sådana magmatiska bergarter som 
basalt och tuff. 
LAGRING, (stratification) - Skiktning hos sedimentär bergart. Synonym stratifiering. 
LAHAR, (lahar) - En slamflod (massrörelse) som huvudsakligen består av vulkaniskt material 
avlagrat på vulkanens sluttningar. Materialet som transporteras i ”slamfloden” omfattar 
pyroklastiskt material, aska och block från primära lavaflöden och epiklastiskt material. 
Slamflödet initieras oftast av intensiva regn. Etymologiskt härrör ordet från Indonesien.  
LAKUSTRIN, (lacustrine) - Sjö-, avlagrad på sjöbotten. 
LAMINERAD, (laminated) - Bestående av < 1 cm tjocka lager. (Anv. om sedimentära 
bergarter). 
LAMPROFYR, (lamprophyre) - En magmatisk gångbergart som väsentligen består av mörka 
mineral (jfr aplit). 
LANDHÖJNINGSSEDIMENT, (wave-washed sediment) - Sammanfattande begrepp för 
sediment som bildats genom svallning  (svallsediment) och omlagring i samband med 
landhöjningen. Det utsvallade materialet avlagrades vid och närmast utanför stränderna som 
svallgrus, svallsand och grovmo (svallgrovmo) i princip med utåt från stranden avtagande 
kornstorlek. Även klapper, som utgörs av block och sten, som frisköljts ur jordlager samt 
avrundats och anhopats ingår i begreppet svallsediment. 
LAPILLI sing. LAPILLUS, (lapilli) - Pyroklastiskt material bildat av äldre lava eller stelnade 
lavadroppar. Partikelstorleken hos lapilli täcker storleksintervallet 64 - 2 mm. 
LARVIKIT, (larvikite) -  Intermediär magmatisk djupbergart (syenitisk eller variant av 
monzonit) som består av alkalifältspat tillsammans med amfibol, pyroxen och mörk 

 
40 
glimmer. Fältspatmineralen är pertitiska med alternerande alkalifältspat- och plagioklaslager 
som ger kristallerna en karakteristisk silveraktig glans s.k. skillereffekt på polerade ytor. 
Olivin kan förekomma tillsammans med titanaugit, titanmagnetit, apatit, and ibland kvarts. 
Bergarten har uppkallats efter den norska orten Larvik, på Oslofjordens västsida. 
Kornstorleken är grov- till medelkornig och färgen blågrå eller grönaktig med vackert blå 
skillereffekt (labradorescens) hos de rombformiga kristallerna av alkalifältspat. Den används 
som monument- och byggnadssten och säljs under handelsnamnet labrador. Den mörkt blå 
varianten kallas Royal Blue. 
LATERIT, - En genom vittring av diverse bergarter uppkommen jordart, tegel- röd eller brunröd 
av järnoxidhydrat. 
LAURASIEN, (Laurasia) - Den norra delen av superkontinenten Pangea, vilken existerade 
mellan ung. karbon och jura. Av Laurentia (kanadensiska skölden) + Eurasien (Europa + 
Asien). 
LAURENTIA, (Laurentia) - Kontinent som frigjordes när Rodinia rämnade och som omfattade 
dagens Nordamerika, Grönland och västliga delar av Brittiska öarna. Laurentia kolliderade 
med Baltica och Avalonia i sen silur varvid det kaledoniska orogena bältet uppkom. 
LAURUSSIA, (Laurussia) - Benämning på en hypotetisk kontinent som existerade under den 
paleozoiska eran. Laurussia bildades under devonperioden då flera delar av den ursprungliga 
superkontinenten Rodinia kolliderade med Laurentia som bestod av kärnan hos det nutida 
Nordamerika (kanadensiska skölden), och med Baltica, vars bergarter idag utgör 
Skandinavien, den nordeuropeiska plattformen, östra Ryssland och Ukraina. Den 
kaledoniska orogenesen resulterade i bergskedjorna genom Norge, Grönland, Labrador och 
delar av Skottland. Längre mot öst kolliderade Laurussia med det gamla Siberia varvid 
kontinenten Laurasien bildades. Snart därefter, under permperioden kolliderade Laurasien 
med Gondwana varvid Pangea bildades. 
LAVA, (lava) - Beteckning för såväl den på jordytan utflytande magman som för dess 
stelningsprodukt. 
LAVAPLATÅ, (lava plateau) - Flackt, utbrett, ofta flera tusen kvadratkilometer stort område 
uppbyggt av en mäktig (100 - 1000 m) sekvens av lavaflöden, de flesta bestående av basalt 
och bildade genom upprepade sprickeruptioner. Jfr platåbasalt. 
LAVASTRÖM, (lava flow) - Lavautflöde från en vulkankrater, alternativt från en spricka eller 
mindre krater (parasitkrater) på vulkanens sida. Även den stelnade produkten av en 
lavaström. 
LED, (member) - Underavdelning av formation. 
LEDBLOCK, (indicator boulder) - Beteckning för moränblock som består av bergarter med 
begränsad geografisk utbredning i berggrunden och som därför kan användas för att spåra 
inlandsisens rörelseriktning. 
LEDFOSSIL, (guide fossil, index fossil) - Fossil med stor stratigrafisk användbarhet, dvs. för 
korrelation av lager. Som fossil förekommande djur- eller växtart, vilken genom sin 
omfattande areella utbredning och sitt till ett kort tidsskede begränsade uppträdande 
identifierar en viss nivå i den geologiska tidsskalan. Liten vertikal och stor horisontell 
utbredning är bland de grundläggande kraven för ett gott ledfossil. 
LEPIDOLIT, (lepidolite) - Litiumglimmer som liknar muskovit men med en rödviolett färg. 
Förekommer främst i litiumpegmatiter t. ex. på Utö, i Stockholms skärgård och Varuträsk i 
Västerbotten. 
LEPTIT, (leptite, metavolcanite) - Genom regionalmetamorfos omvandlad sur eller intermediär 
lava, alternativt vulkanisk tuff. Medelkornstorleken är 0,5 - 0,05 mm. Begreppet leptit 
används företrädesvis inom Sverige och Finland. Uttrycket används även om intermediära, 
dacitiska och andesitiska lavor och tuffer. En modernare benämning är metavulkanit. 

 
41 
Beroende på den mineralogiska sammansättningen kan bergarten differentieras i begreppen 
metaryolit, metadacit eller metaandesit.  Metamorf bergart. 
LEPTITFORMATIONEN, (leptite formation) - Äldre stratigrafisk benämning på de äldsta 
svekofenniska bergarterna i Bergslagen som ursprungligen bildades som 
suprakrustalbergarter vid vulkanism och sedimentation i samband med vulkanismen. 
Bergarterna har senare utsatts för metamorfos i varierande omfattning. De övervägande 
kiselsyrarika vulkaniterna samt bergarterna som åtföljer dessa, har man sammanfattat som 
leptit-hälleflintkomplexet eller leptitformationen. I denna ingår omvandlade vulkaniter med 
till väsentlig del ryolitisk till dacitisk sammansättning. Dessutom ingår kristallina kalkstenar 
(s k urkalksten eller marmor) samt järnmalmer av sedimentärt ursprung. Geografiskt 
återfinns leptitformationens bergarter inom ett bågformigt område från norra Uppland och 
södra Gästrikland in över södra Dalarna och vidare mot söder genom västra Västmanland till 
Närke och sydöstra Värmland. Bältet böjer sedan av mot öster genom Södermanland och 
norra Östergötland. En modernare beteckning på leptitformationen är leptitgruppen. 
LEPTITGNEJS, (leptite gneiss) - Grövre leptit med gnejsig struktur. Metamorf bergart. 
LER, (clay) - Sedimentpartikel < 2 µm. Jfr lera. 
LERA, (clay) - Okonsoliderat sediment bestående av < 2 µm stora partiklar. 
LERFLAGA, (clay gall) - Ett lerstycke, ofta en torkflaga, som bäddats in i ett sandigt sediment. 
LERGYTTJA, (clay gyttja) - Sedimentär jordart bildad i slättsjöar och brackvattenvikar och 
som innehåller mellan 6 och 20 % (enligt jordartskommittén 1953: 6–30 % organiskt 
material) organiskt material av torrvikten och ibland mindre mängder mjäla. Lergyttjan är 
gul-, brun- eller gröngrå, men kan vara blåsvart, om svaveljärn ingår. Den är en god 
odlingsjord som också är väldränerad genom det utpräglat stabila spricksystemet.   
LERMINERAL, (clay mineral) - Grupp av vanligen aluminiumrika silikatmineral 
(aluminosilikathydroxider) bestående av små (oftast <  2 µm), platta partiklar med 
vattenadsorberande förmåga. Lermineral bildas huvudsakligen genom vittring av fältspater 
och vissa andra silikatmineral. Kaolinit, illit och montmorillonit är huvudgrupper av 
lermineral. Mineralen är huvudsakligen uppbyggda som skiktgittersilikater och ingår i 
gruppen fyllosilikater bland silikatmineralen. 
LERSKIFFER, (shale) - En skiktad klastisk sedimentär bergart av hårdnad lera, huvudsakligen 
uppbyggd av lermineral samt till mindre delar av kvarts och fältspat. Bergarten är lättkrossad 
och har hög vittringsförmåga. 
LERSKÖL, LERZON, (clay gouge) - Lera i förkastningszon, sprickzon, krosszon eller i öppen 
spricka. Används även om biotit/kloritzoner. 
LERSTEN, (claystone) - Terrigen klastisk bergart som till > 2/3 består av partiklar av lerstorlek 
(övervägande lermineral), dvs., < 2 µm. Jfr lutit. Sedimentär bergart. 
LERVANDRING, (clay illuviation) - Företeelse då frigjorda eller uppslammade lerpartiklar 
transporteras från övre lager i en jordmånshorisont till den underliggande 
anrikningshorisonten. Lerigt material kommer alltså att anrikas på lägre nivåer i marken 
vilket förändrar kapillärkraften i marken. Lervandringen accelereras av sjunkvattnet och går 
fortare sedan marken utsatts för stark uttorkning. Väldränerade jordar och jordar som 
spricker upp under torrperioder är de där lervandring är särskilt vanlig. 
LERVARVSKRONOLOGI, (varve chronology) - Dateringsmetod för avsmältningen hos en 
inlandsis. Metoden bygger på det faktum att lerskikten avsatts med en typisk årsrytmik, dvs. 
varviga leror, och årsvarvens geograﬁska utbredning avslöjar inlandsisens successiva 
avsmältning. Lervarven kan studeras i skärningar i lergravar eller i borrkärnor ur den varviga 
leran varvid deras tjocklek mäts och ritas in i ett diagram. Bottenvarvet är här särskilt viktigt 
eftersom det var det varv som bildades närmast iskanten. Genom att jämföra diagram 
(konnektera) från olika platser kan sedan bottenvarvets relativa ålder beräknas. Finns sedan 

 
42 
en plats där avsättningen av lerskikt fortsatt in i vår tid (som t.ex. vid Ångermanälvens 
mynning), kan isavsmältningsförloppet anges i exakta årtal. 
LEVÉ, (levee, natural levee) - Naturligt bildad bred och låg bank av sand och finare material 
som en flod genom upprepade översvämningar bygger upp på flodplanet på ömse sidor om 
fåran. 
LIBYSKT ÖKENGLAS, (Libyan desert glass) - Libyskt glas uppstod sannolikt för ca 28,5 
miljoner år sedan då en asteroid eller komet slog ned med en kolossal kraft och en enorm 
energi i form av värme som smälte sanden som for upp i himlen och "regnade" ner över ett 4 
000 km2 stort område i Väst Egyptiska öknen nära Libyska gränsen. Nedslagsplatsen är inte 
funnen men ligger sannolikt långt under sanden. Libyskt glas består till största delen av 
kiseldioxid (98 % SiO2  och 2 % Al2O3). 
LICHENOMETRI, (lichenometry) - Dateringsmetod som baseras på tillväxten hos lavar. 
Metoden härstammar från 1950-talet och började användas av geologer för att datera lavar, 
som av vissa arter kan nå en ålder på 9 000 år. Tekniken går ut på att man börjar med att 
bestämma olika lavarters tillväxtkurvor. Vanligtvis bestäms tillväxtkurvan genom att utgå 
från strandförskjutningen, som innebär att lavar etablerar sig på stenar när vattennivån i 
Östersjön sjunker i takt med strandförskjutningen. Tillväxthastigheten har ett funktionellt 
samband – ibland direkt proportionell – mot lavens storlek. Med storlek menas här ytan eller 
diametern på lavens bål. 
LIGNIT, (lignite) - Kol av låg kvalitet, närmast att likna vid omvandlad torv. Synonym brunkol. 
LIKVID, (liquid) - Om egenskapen att vara flytande.  
LIKVIDMAGMATISKT STADIUM, (liquidmagmatic stage) - Temperaturområde (ca 1300 - 
650oC) inom vilket en svalnande magma kristalliserar, varefter endast restmagmatiska 
lösningar återstår. Synonym ortomagmatiskt stadium. 
LIMNAEHAVET, (Limnae Sea) – Havsstadium i Östersjöns utveckling omfattande de senaste 
4 000 åren. Benämnes efter musslan Limnea ovata. 
LIMNISK, (limnic) - Sötvattens-, avlagrad i, transporterad i eller tillhörande sötvattensmiljö 
(såsom sjöar, floder, estuarier). 
LIMONIT, (limonite) - Gul- eller mörkbrun, av flera järnoxidhydroxider bestående blandning, 
vars sammansättning närmast motsvara formeln FeO(OH).nH2O. Limonit, som är en vanlig 
vittringsprodukt bildad genom oxidation av järnhaltiga mineral under atmosfäriska 
förhållanden, bildas även genom biogen utfällning i sjöar och myrar (sjö- och myrmalm). Jfr 
göthit. 
LINNEIT, (linneite)- Ett metallglänsande, vitt, vanligen något rödaktigt mineral med 
sammansättningen Co3S4, där Co ofta i mer eller mindre utsträckning är ersatt med Ni. 
LINS, (lens) - Linsformad litosom. 
LIPARIT, (liparite) - En magmatisk sur, kiselsyrarik lavabergart, kemiskt motsvarande 
djupbergarten granit. Innehåller ofta strökorn av kvarts eller/och fältspat i grundmassan, som 
är glasig. Synonym med ryolit. Namngavs av Roth 1861 och härstammar från Lipariska 
öarna  i Tyrrheniska havet, strax norr om Sicilien. Benämningen är föråldrad och 
benämningen ryolit rekommenderas. Termen har främst använts av ryska och tyska forskare. 
LITARENIT, (litharenite) - En sandsten som innehåller minst 25% fältspat och instabila 
bergartsfragment i proportion < 1:3. Synonym litisk sandsten. Sedimentär bergart. 
LITARKOS, (lithic arkose) - En sandsten som innehåller minst 25% fältspat och instabila 
bergartsfragment i proportion mellan 3:1 och 1:1. Sedimentär bergart. 
LITIFIERING, (lithification) - Ett sediments omvandling till bergart genom kompaktion och 
cementering av de enskilda sedimentpartiklarna. Jfr konsolidering. 
LITISK SANDSTEN, (lithic sandstone) - En sandsten som innehåller minst 25% fältspat och 
instabila bergartsfragment i proportion < 1:3. Synonym litarenit. Termen används ofta för 

 
43 
alla sandstenar som innehåller mer instabila bergartsfragment än fältspat (m a o litarenit + 
arkosisk litarenit). Sedimentär bergart. 
LITOFACIES, (lithofacies) - Ett sediments eller bergarts litologiska utbildning eller karaktär, 
ofta använt vid lateral jämförelse. Jfr sedimentär facies. 
LITOLOGI, (lithology) - Beskrivning av bergarters megaskopiska egenskaper, som färg, 
kornstorlek och mineralogisk sammansättning. Kan även användas om bergartstyp. 
LITOSFÄR, (lithosphere) - Det yttersta lagret av jordklotet, bestående av ett kontinuerligt sima-
lager (oceanbottnarna) och ett fläckvis förekommande sial-lager (kontinenterna). Synonym 
jordskorpan. Enligt nyare definition den del av Jorden som omfattar jordskorpan och den 
allra översta delen av jordmanteln, nedåt begränsad av astenosfären. 
LITOSFÄRPLATTA, (lithospheric plate) - Ett av de stora rörliga segment som jordskorpan 
består av. En litosfärplatta är uppbyggd av två skikt, sial och sima, vilka utgör kontinenter 
respektive oceanbotten. 
LITOSOM, (lithosome) - Generell term för en litologiskt särskiljbar bergartskropp. 
LITOSTRATIGRAFI, (lithostratigraphy) - Bergartsstratigrafi, baserad på litologin hos 
sedimentära strata, dvs. hur en bergart ser ut. Grupp, formation och led är de grundläggande 
litostratigrafiska enheterna. 
LITTORINAHAVET, (the Littorina Sea) - Saltvattenstadium i Östersjöns utvecklingshistoria 
efter senaste nedisningen och det stadium som närmast har föregått Östersjön. Littorinahavet 
uppstod sedan havsytan stigit tillräckligt p.g.a. avsmältningen och Ancylussjön fått kontakt 
med Västerhavet via Öresund för c:a 9 800 år sedan. Sitt namn har havet fått efter ett 
saltvattenssläkte strandsnäckor som kallas Littorina littorea, vilka hittats just i 
strandavlagringar. Ett riktigt salthav blev det troligen först för omkring 6 000 år sedan. 
Inﬂödet av saltvatten och den därpå följande vattenståndshöjningen kallas 
littorinatransgressionen. När Littorinahavet stod som högst bildades på många ställen längs 
östersjökusten från Gävle och söderut strandhak eller en strandvall, kallad littorinavallen. 
Denna littorinagräns är särskilt tydlig på Gotland där den i söder ligger 15 m ö.h. och i norr 
27 m ö.h., i Syd- och Sydvästskåne syns den som den s.k. Järavallen, vilken ligger c:a 4 m 
ö.h. I Gävletrakten ligger vallen 80 m ö.h. Genom landhöjningen kom Öresund att grundas 
upp för c:a 3 000 år sedan och saltvatteninslaget därmed att minska. Brackvattenstadiet 
Limnaeahavet tog vid. 
LITTORINALERA, (Littorina clay) - Lera främst avsatt i Littorinahavet, men till en del även i 
Limnaeahavet. Littorinaleran innehåller ofta sandpartiklar och gyttja, den är grå eller nästan 
grönaktig till färgen och täcker stora delar av åkermarkerna i östra Mellansverige. 
Littorinalera ingår tillsammans med bl.a. ancyluslera i begreppet postglacial lera. Bland de 
postglaciala lerorna har man efter tiden för deras bildning samt de fossil, som de innehåller 
uppkallat dem i en äldre ancyluslera, som förekommer inom vissa delar av de östligast 
belägna landskapen med karaktären hos en baltisk sötvattenlera, samt littorinalera, 
innehållande lämningar efter saltvattenorganismer. Littorinalerans motsvarighet på 
Västkusten benämns även tapeslera. Ancylusleran spelar i jämförelse med littorinaleran en 
tämligen obetydlig roll. 
LOKA, LOKOR, (----) - Uttryck för lokal form av dödisgrop i Siljanområdet. När inlandsisen 
drog sig tillbaka över Leksandsbygden bröts isberg loss och gled ut på fjärden. En del smälte 
ner, medan andra var så stora att fjärdens vattenyta sjönk snabbare än de hann smälta. Då 
strandade isbergen och bäddades in i sand och mjäla som ständigt fick påfyllning av 
smältvatten från den försvinnande isen. När isbergen till sist smälte bort lämnade de efter sig 
djupa gropar med mjukt avfasade slänter. De flesta kom att sakna utlopp och är därför ofta 
mer eller mindre vattenfyllda. Sådana småsjöar förekommer på flera håll i Siljansbygden. Ett 
välkänt exempel på en loka är Sammilsdal, en dödisgrop från istiden belägen i Leksand. 

 
44 
LUCKA, (gap, break,) - Avsaknad av lager i en lagerföljd, beroende på sedimentationsavbrott 
(hiatus) med eller utan erosion. 
LUTIT, (lutite) - Bergart huvudsakligen bestående av partiklar av lerstorlek, dvs. < 2 µm. Jfr 
lersten. Sedimentär bergart. 
LYSTER, (lustre) - Arten av ljusreflexion från ett mineral med avseende på det reflekterade 
ljusets kvalitet och intensitet. 
LÄTTLERA, (coarse clay) - Lerjord med en lerhalt av 15–25 %, resten utgörs av mo eller mjäla, 
varav benämningen molera och mjällera. Den förra är ganska vanlig under högsta kustlinjen 
i södra och mellersta Sverige, exempelvis i Värmland, Bohuslän, Västergötland och Halland, 
och den senare i Norrlands kustbygder och ådalar, i Bergslagen, Värmland, Dalsland och 
Bohuslän. De går ofta under lokala namn som björklera, backlera och skogslera. Lättlerornas 
färg är i torrt tillstånd ljusgrå. De är ofta flytjordar och blir hårda vid stark torka. Matjorden 
är starkt benägen för uppfrysning. Termen lättlera används inom markläran och i agrara 
sammanhang och ersätts i geologiska sammanhang med grovlera. 
LÖLLINGIT, (löllingite) - Ett silvervitt mineral med sammansättningen FeAs2. 
LÖSS, LÖSSJORD, (loess) - Oskiktat terrestriskt sediment bestående av vindtransporterat 
partikelmaterial vilket nästan enbart har siltstorlek (0,002 - 0,06 mm). Ofta kalkhaltigt, dvs 
innehållande kalciumkarbonat som bidrager till bildningen av kalkkonkretioner, i Tyskland 
benämnda ”Löss Kindle”. 
 
M 
 
MA, [av grek. mega = stor; lat. annus = år] Förkortning för miljoner år. 
MAAR, (maare) - Genom explosiv vulkanisk verksamhet bildad trattformig sänka i marken 
omgiven av en låg vall av utbrottsprodukter. 
MAFISK, (mafic) - Uttryck som används för mineral eller bergarter med höga halter av 
magnesium (Mg) och järn (Fe). För bergarter betyder det höga halter av amfiboler, 
pyroxener, biotit och olivin. Enligt den kemiska klassifikationen av magmatiska bergarter 
innebär det att kiselsyrahalten ligger inom 45–52 viktprocent SiO2. 
MAFISK BERGART, (mafic rock) – Magmatisk bergart med höga halter av amfiboler, 
pyroxener, biotit och olivin. Enligt den kemiska klassifikationen av magmatiska bergarter 
innebär det att kiselsyrahalten ligger inom 45–52 viktprocent SiO2. 
MAFISK LAVA, (mafic lava) - En lava där kiselsyrahalten understiger 52 vikt-% SiO2. 
MAFISKA MINERAL, (mafic minerals) - Ett antal mineral som karakteriseras av sitt innehåll 
av magnesium och järn. Genom förekomsten av järn får de ofta en mörk färg varför man 
även benämner denna grupp som mörka mineral. I gruppen ingår sådana mineral som 
hornblände (tillhörande amfibolgruppen), augit och diopsid (tillhörande pyroxengruppen), 
klorit samt epidot. Hornblände kristalliserar i form av "lådor", stänglar eller nålar. 
Hornblände är det vanligast förekommande mörka mineralet i våra skogsjordar. Hornblände 
är ett svart eller grönsvart, sällan brunsvart silikatmineral, som i likhet med glimmer 
innehåller vatten men är nästan lika hårt som fältspat (hårdhet 5-6 i Mohs hårdhetsskala). Ju 
mer järn som finns i hornblände desto mörkare är färgen. Utom järn innehåller hornblände 
magnesium, kalcium, aluminium och ibland natrium. Med tanke på den relativa lätthet med 
vilken hornblände utsätts för kemisk vittring, skulle hornblände kunna vara en av källorna 
för innehållet av växttillgängligt natrium i våra skogsjordar. Hornblände finns i många slags 
gnejs- och granitbergarter, särskilt i kiselsyrafattigare varieteter. Mineralet utgör en 
huvudbeståndsdel i bergarterna diorit och amfibolit, i omvandlad gabbro och diabas samt 
ofta även i porfyrit. Sällsynt är hornblände däremot i pegmatit, där mineralet om det 
förekommer, dock i gengäld bildar stora kristaller. Hornblände och biotit är de vanligaste 
mörka (mafiska) silikatmineralen i jordskorpan. 

 
45 
MAGMA, (magma) -. I manteln eller jordskorpan uppträdande, genom partiell smältning bildad 
bergartssmälta med däri lösta gaser, eventuellt även suspenderade kristaller och icke smält 
bergartsmaterial. Halten kiselsyra eller kiseldioxid (SiO2) ligger normalt mellan c:a 45 och 
75 %, men det finns också magmor som saknar kisel. Ur en magma bildas olika typer av 
magmatiska bergarter. 
MAGMABERGART,(igneous rock) - En magmatisk bergart som utgör kristalliserad eller 
glasigt stelnad magma. 
MAGMAHÄRD, (magma chambre) - Ett parti i jordskorpans inre, där smält bergartsmaterial 
ansamlats och från vilken dylikt material kan söka sig uppåt i jordskorpan och eventuellt nå 
jordytan. 
MAGMAKAMMARE, (magma chambre) - Inom litosfären förekommande magmareservoar 
varifrån magma kan stiga mot jordytan. 
MAGMATISK, (igneous) - Bildad genom kristallisation av smälta (magma) ur jordens inre, t ex 
bergarterna granit, basalt, diabas m fl. Synonym eruptiv. 
MAGMATISK BERGART, (igneous rock) - Magmatisk bergart; magmabergart, magmatit, 
eruptiv bergart. Bergart som uppstått genom att en bergartssmälta (magma) stelnat 
(kristalliserat under avsvalning). Här skiljer man på djupbergarter, gångbergarter och 
ytbergarter. Hit hör t. ex. urbergets graniter, gabbro, diabaser, hyperiter och basalter. I 
petrografiska sammanhang har beteckningarna basisk och sur använts för att karakterisera 
kiselsyrahalten hos magmatiska bergarter. Detta beskriver inte huruvida bergarten har högt 
eller lågt pH, dvs. om den är basisk eller sur i kemisk mening. Sura bergarter innehåller höga 
halter av kiselsyra (SiO2-halt större än 65 viktprocent) medan basiska bergarter har lägre 
halter kiselsyra (SiO2-halt 45-52 viktprocent). Understiger SiO2-halten 45 viktprocent 
benämns den magmatiska bergarten ultrabasisk. Bergarter som innehåller högre halter av 
natrium- och kalium än vad som fordras för att bilda fältspat med tillgänglig kiselsyra, kallas 
vanligen alkalina och uppträder som alkalina bergartskomplex på några få platser i landet. 
Intermediära bergarter håller en kiselsyrahalt mellan 65 och 52 vikt- %.  
MAGMATISK DIFFERENTIATION, (magmatic differentiation) - Bildning av olika 
magmatiska bergarter ur en modermagma. De processer som ligger bakom denna form av 
bergartsbildning har olika karaktär, t.ex. kristallisationsdifferentiation, filterpressning eller 
likvidation. 
MAGMATISM, (magmatism) - Processer som omfattar en magmas utveckling och intrusiva 
uppträdande jämte dess stelnande till bergart. 
MAGMATIT, (magmatite) – Magmatisk bergart bildad ur en magma. 
MAGNESIT, - Ett karbonatmineral bestående av magnesiumkarbonat, MgCO3. 
MAGNETIT, (magnetite) – Ett tungt, metallglänsande, svart, starkt magnetiskt järnmineral, 
Fe3O4, med svart streck. Uppträder som accessoriskt mineral i alla typer av bergarter. Större 
koncentrationer av magnetit bildar järnmalm (svartmalm), såsom i de norrbottniska 
malmfälten. Mineralet förekommer även som järnsand vid havsstränder, s.k. 
placeravlagringar. 
MAGNETKIS, (pyrrhotite) - Ett bronsbrunt, metallglänsande, svagt magnetiskt mineral med en 
sammansättning som ungefär motsvarar FeS (växlar mellan Fe5S6 och Fe11S12). Järnhalten 
kan dock variera något vilket orsakar struktur- och färgändringar i mineralet. Mineralet 
karakteriseras av sin rostfärgade vittringshud av järnoxid. 
MALAKIT, (malachite) - Ett mörkgrönt mineral, ofta med druvformig utbildning, även med 
agatliknande bandning. Kemiskt ett basiskt kopparkarbonat med formeln som kan anses som 
en blandning mellan kopparkarbonat och kopparhydroxid (formeln är Cu2(OH)2CO3). 
Uppträder i form av grönfärgad ärg på vittrade koppartak. Ett heltäckande lager naturlig ärg 
på en kopparyta är uppbyggt av tre lager med olika kemisk sammansättning. Underst, 
närmast metallen, finns ett lager av röd kopparoxid (Cu2O). Ovanpå den, ett lager svart 

 
46 
kopparoxid (CuO). Ytterst finns det synliga, gröna lagret som består av en 1:1-blandning av 
kopparkarbonat och kopparhydroxid. Det kan också innehålla mindre mängder av andra 
kopparsalter som t.ex. kopparklorid (i närheten av saltvatten), kopparsulfat (om ytan har 
utsatts för surt regn) eller kopparnitrat (om ytan har utsatts för fågelspillning). 
MALM, (ore) - Benämning på ett mineral, en bergart eller annan beståndsdel av berggrunden 
(eller lösa sediment) som kan användas för utvinning av metaller eller andra värdefulla 
ämnen. Malmer bildas såväl i Jordens inre som på dess yta. Malm är en ekonomisk term. För 
att något skall betecknas som malm måste det vara ekonomiskt lönsamt att bryta det. 
Avgörande är elementhalten i malmen, världshandelspriset, tillgång till arbetskraft och 
utskeppningshamn etc. 
MALMANLEDNING, (mineralized zone) - Förekomst av malmmineral som bedöms vara värt 
fortsatt ekonomisk utvärdering. 
MALMBRECCIA, (ore breccia) - Yttryck då malmerna trängt in i sidostenen och genomsatt 
denna med gångar, så att bitar av sidostenen blivit inneslutna i malmen. 
MALMMINERAL, (ore mineral) - Malmbildande mineral. 
MANTELN, (Earth´s mantle, mantle) - Jordmanteln. Zon i Jordens inre belägen mellan 
jordskorpan och kärnan, från mohorovičić diskontinuiteten och ner till ca 2 900 kilometers 
djup. Manteln sträcker sig från 10–70 km djup ned till 2 900 km. Inom manteln kan smältor 
av bergarter (magma) förekomma vilka kan tränga upp på jordytan vid vulkanutbrott i form 
av lavor. 
MANTELPLYM, (mantle plume) - Hypotetisk kolonn av överhettat mantelmaterial som söker 
sig upp mot jordskorpan där den förmodas ge upphov till en hetfläck. 
MARIN, (marine) - Havs-, saltvattens-, avlagrad på havsbottnen. 
MARKASIT, (marcasite) - Sulfidmineral kristalliserande enligt det ortorombiska 
kristallsystemet, med formeln FeS2, oftast ljust brunt eller gulaktigt (metallglänsande). I 
sedimentära bergarter förekommer mineralet främst som konkretioner ( t ex i skrivkrita) med 
fibrös struktur. 
MARKVATTENZON, (vadose zone, zone of aeration) - Det markskikt som befinner sig mellan 
grundvattenytan och markytan och innehåller både luft och vatten i hålrummen mellan 
kornen. 
MARLEKA, (marlekor, imatra stone) - Oregelbunden, ofta flat konkretion av kalkspat som 
vanligen förekommer i kalkhaltig lera. Jfr orstensboll. 
MARMOR, (marble) - I egentlig betydelse en grovkornig, kristallin, metamorf bergart bildad ur 
kalksten. Termen används kommersiellt om slipbara karbonatbergarter. Jmf dolomitmarmor. 
MASSFORMIG, (massive) - Om texturen hos bergarter som karakteriseras av såväl 
slumpmässig fördelning som slumpmässig orientering av mineralen. 
MASSIV, (massive) - Bestående av < 100 cm tjocka lager. (Anv. om sed. bergarter).  
MASSIV, (massive) - Karakteristiskt texturdrag, t ex hos granit. 
MATRIX, (matrix) - Relativt finkornigare mellanmassa eller fraktion som omger de grövre 
kornen i en bergart. Synonym mellanmassa eller grundmassa. 
MEANDER, (meander) - En slingrande flodfåra i ett flackt landskap skapad av erosion i 
ytterkurvorna av floden och avlagring i innerkurvorna. Bukterna kallas meanderslingor och 
området som omsluts av en slinga kallas meandernäs. När en slinga blivit tillräckligt 
utpräglad kan den bryta igenom ett näs och bilda en ny vattenfåra. Den slinga som då inte 
längre har något vattenflöde kan så småningom bilda en korvsjö. Ett meandrande lopp är den 
naturliga formen för varje vattendrag som flyter fram över ett slättlandskap. Företeelsen har 
fått sitt namn efter floden Maiandros i västra Turkiet. Slingorna ger omväxlande syrefattig 
och syrerik miljö. Metoden att skapa konstgjorda meandrar används ibland för vattenrening 
eftersom i en syrerik miljö omvandlas ammonium till nitrat av nitrifikationsbakterier. I den 

 
47 
syrefattiga miljön omvandlas nitratet av denitrifikationsbakterier till kvävgas som avgår till 
luften, och därav sänks nitrathalten. 
MEDELKORNIG, (medium-grained) - Om texturen hos magmatiska bergarter med 
medelkornstorleken 5 - 1 mm. Om texturen hos sediment och sedimentbergarter med 
medelkornstorleken 2 - 0,06 mm. Om texturen hos metamorfa bergarter med 
medelkornstorleken 2 - 0,2 mm. 
MEDELKORNSTORLEK, (medium grainsize) - Storleken hos de korn som utgör sedimentets 
eller bergartens huvudmassa. 
MEDEVI BRUNN, (Medevi well) – Skandinaviens första brunnsort som anlades på 1600-talet, 
av den tidens mest framstående kemist, Urban Hjärne. Belägen nära Vättern i Västra Ny 
socken, 15 kilometer norr om Motala, i Östergötland. 
MELLANMASSA, (groundmass, matrix) - Finkornig fraktion som omsluter eller fyller 
mellanrummen mellan de grövre kornen i en sedimentbergart. Synonym matrix. 
MELLANSVENSKA ISRANDZONEN, (Fennoscandian Ice-Marginal Zone) - Område genom 
Mellansverige med fortsättning i både Norge (raerna) och Finland (salpausselkä-ryggarna) 
med randmoräner och platåer växelvis bestående av morän och sorterade sediment. 
Landskapsformerna uppkom då inlandsisen drog sig tillbaka från trakten under en period då 
tillbakadragningen gick stötvis, ibland avbruten av framryckning, p.g.a. snabba 
klimatsvängningar. 
MESA, (mesa) - Bergsformation med plan överyta och branta sidor. 
MESOZOIKUM, (Mesozoic) - Den mellersta av de tre fanerozoiska erorna, omfattande 
perioderna trias, jura och krita, täckande intervallet 245 - 65 Ma f.nd. Mesozoikum är även 
beteckning för motsvarande eratem. 
META-, (meta-) - Prefix som anger att en bergart utgör en metamorf omvandlingsprodukt. Detta 
innebär att bergarten vid ett eller flera tillfällen genomgått en omfattande omvandling vid 
höga temperaturer i jordskorpans djupare delar (metamorfos). Sålunda är en metabasalt en 
metamorft omvandlad basalt. 
METABASIT, (metabasite) - Under metamorfa förhållanden omkristalliserad basisk 
magmabergart. 
METAKRON, (metachronous) – Yttryck som används för att betona att den högsta kustlinjen är 
en strandlinje som har utbildats under skilda tidsavsnitt i takt med att inlandsisens front 
avsmälte och retirerade mot norr. 
METALLISK BINDNING, (metal bonding) - Bindning mellan atomerna i en metall. 
Bindningen uppstår genom att varje atom avger ett antal elektroner, vilka mer eller mindre 
fritt kan röra sig mellan de positivt laddade metallatom resterna. Dessa elektroner med sin 
negativa laddning bildar något som skulle kunna kallas en ”elektrongas”, vilken binder 
samman de positivt laddade atomresterna i metallstrukturen. 
METAMIKT MINERAL, (metamict mineral) - Mineral som innehåller radioaktiva 
grundämnen och som genom den radioaktiva strålningen fått kristallstrukturen 
”sönderskjuten”, medan en kristallografiskt definierad yttre form förblir opåverkad. 
METAMORF, (metamorphic) - Om något som är knutet till metamorfos såsom bergartsbildande 
process. Bildad genom metamorfos, t ex gnejs. 
METAMORF BERGART, (metamorphic rock) - Bergart som under kristallina förhållanden, 
dvs. utan att en smälta uppträder, genom mekanisk deformation, rekristallisation och/eller 
materialutbyte med omgivningen (ex metasomatos) förändrat sin struktur, textur och/eller 
minerala sammansättning i förhållande till ursprungsmaterialet. Detta kan ha varit en 
magmatisk, sedimentär eller äldre metamorf bergart. Synonym metamorfit. 
METAMORFOS, (metamorphism) - Genomgripande mineralogisk och strukturell förändring av 
en bergart p.g.a. starka tryck- och temperaturhöjningar och grundämnesbyten. Processen 
försiggår utan att en smälta bildas. Jfr omkristallisering. 

 
48 
METAMORFOSGRAD, (metamorphic grade) - Mått på intensiteten hos metamorfos. 
Metamorfosgraden hos en bergart avspeglas framförallt i dess minerala sammansättning 
(mineralassociationen) men i viss mån även av bergartens strukturella/texturella prägel. 
Bergart med hög metamorfosgrad benämns högmetamorf och bergart med låg 
metamorfosgrad lågmetamorf. Bergarter som inte genomgått metamorfos kallas ometamorfa. 
Synonym metamorfosstadium. 
METAMORFOSTYP, (metamorphic type) - Följande typer av metamorfos brukar särskiljas: 
regionalmetamorfos, nedsänkningsmetamorfos, kontaktmetamorfos, dynamometamorfos och 
impaktmetamorfos. 
METASOMATOS, (metasomatism) - Processer genom vilka en bergartsmassa utbyter kemiska 
komponenter med en lösningsfas, vilken vanligen har hydrotermal karaktär men som 
alternativt kan ha pneumatolytisk karaktär. Replacering, kemisk ersättning eller omvandling. 
Jmf magnesiummetasomatos. 
METASTABIL, (metastable) - Ej helt stabil. Tillståndet hos ett rent ämne eller en kemisk 
förening som uppträder i en form vilken ej är den stabila under rådande fysikaliska 
förhållanden men som trots detta ändå ej spontant övergår till den stabila formen.  
METEOR, (meteor) - Ljusspår på natthimlen som uppstår då en fast partikel från rymden 
inträder i atmosfären och där förgasas. 
METEORIT, (meteorite) - På jordytan nedfallen fast kropp av utomjordiskt (extraterrestriskt) 
ursprung. Meteoriter kan grovt sett vara av tre slag 1) järnmeteoriter, bestående av en 
nickeljärnlegering; 2) stenmeteoriter, väsentligen bestående av magnesium-järnsilikater; 3) 
järnstenar, vilka till ungefär lika delar består av nickel-järn och magnesium-järnsilikater.  
MIGMATIT, (migmatite) – En blandbergart av material som har varit uppsmält och sådant som 
inte varit det. 
MIGRATION, (migration) - Förskjutning av en organisms utbredningsområde. 
MIGRATION (KEMISK), (migration) - Kemiska elements förflyttning. 
MIGRERING, (migration) - Kolvätenas vandring från den bergart där de bildas via porösa 
bergarter till reservoarer. 
MIKROKLIN, (microcline) - Till gruppen alkalifältspater hörande, triklint mineral med 
sammansättningen KAlSi3O8. Mikroklin, som vanligen har köttröd färg, är ett av de 
vanligaste bergartsbildande mineralen och den vanligaste kalifältspaten i det svenska 
urberget. Det kan även uppträda i ett flertal färgschatteringar från närmast vitt eller grått till 
grönt. 
MIKROKLINPERTIT, (microclineperthite) - En kalifältspat med inlagringar av albit 
(plagioklas).  
MIKROKRISTALLIN, (microcrystalline) - Uppbyggd av kristaller av den storleksordning att 
de endast kan urskiljas i mikroskop, dvs < ca 50 µm men > ca 1 µm. Jfr kryptokristallin. 
MIKROSONDANALYS, (microprobe analysis) Bestämning av ett bergartsprovs (ofta ett 
slipsnitt) kemiska sammansättning genom en form av röntgenemissionsanalys. Provet 
bestrålas med s k hård röntgenstrålning, varefter sekundärstrålningens intensitet mäts för de 
olika grundämnenas våglängder. Med utgångspunkt från den kemiska sammansättningen kan 
provets mineralogiska sammansättning beräknas. 
MINERAL, (mineral) - Definieras som i naturen uppträdande fast, oorganisk substans vilken är 
definierad genom sin kemiska formel och sina kristallsymmetriska egenskaper. Ett litet antal 
mineral som ej fyller definitionens krav finns: opal, kvicksilver och de metamikta 
(radioaktivt påverkade) mineralen. Mineralen bygger tillsammans upp bergarter. 
MINERALASSOCIATION, (paragenesis) - Grupp av mineral som tillsammans utgör en 
bergart eller som förekommer tillsammans i en bergart. Jfr paragenes. 
MINERALNÄRINGSÄMNE, (minerals) - Näringsämne (kemiskt ämne) som är nödvändigt för 
överlevnaden hos en organism. Benämns oegentligt mineraler. 

 
49 
MINERALRIKET, (mineral kingdom) - Systematisk helhet bestående av den icke levande 
delen av den oorganiska naturen och som utgörs av mineral och bergarter. Mineralriket 
ingick i en indelning gjord av Carl von Linné som i äldre naturvetenskap innebar en 
klassifikation av mineral och bergarter. Mineralriket ansågs vara jämbördigt med växtriket 
och djurriket. I och med geologins, kemins och biologins utveckling har begreppet förlorat 
sin betydelse. 
MINETTEMALM, (minette ore) - [av dimunitiv av fr. mine = gruva] Oolitisk järnmalm med 34 
- 40% Fe, vilken speciellt är känd från Elsass-Lothringen men som även förekommer i 
England och USA. 
MIOGEOSYNKLINAL, (miogeosyncline) - Den del av en geosynklinal som är belägen intill 
kratonen. Vulkanism saknas. 
MITTOCEANISK RYGG, (mid-oceanic ridge) - En submarin bergskedja som löper rakt 
igenom och mitt i de stora oceanerna. Höjden varierar mellan 1 och 3 km och bredden är 
omkring 1 500 km. Ryggens mitt utgör gräns mellan två plattor och består av en spricka i 
vilken magma väller upp från manteln. Havsbottnen byggs därvid på åt båda hållen 
allteftersom plattorna glider isär eller skjuts ifrån varandra. Jfr konstruktiv zon. 
MJÄLA, (mjäla) - I Atterbergs kornstorleksskala partikelstorleksintervallet 0,02 - 0,002 mm. 
MJÄLA, (silt) - Jordart där mjälafraktionen utgör den karakteriserande delen och där den del av 
materialet som har kornstorlek mindre än 20 mm innehåller mindre än 15 viktprocent ler. 
MO, (mo) - I Atterbergs kornstorleksskala partikelstorleksintervallet 0,2 - 0,02 mm.  
MO, (mo) - Jordart där mofraktionen utgör den karakteriserande delen och där den del av 
materialet som har kornstorlek mindre än 20 mm innehåller mindre än 15 viktprocent ler. 
MODERBERGART, (source rock, parent rock) - Den bergart varifrån vittringsmaterialet 
härrör. Även finkorniga sedimentbergarter i vilka organiskt material under inflytande av 
tryck och värme omvandlas till hydrokarboner. Lerstenar, lerskiffrar och kalkstenar är de 
bästa moderbergarterna. 
MODERKLYFT, (source rock) - Fast anstående bergart från vilken löst block härstammar. 
MODERMAGMA, (primary magma) - Ursprunglig magma som senare undergått magmatisk 
differentiation.  
MODERMATERIAL, (parent material) - Ursprunglig jordart (geologisk avlagring) som genom 
de jordmånsbildande faktorerna omformas till en jordmån eller mark. I mineraljordar kan 
modermaterialets mineralinnehåll och kemiska sammansättning variera starkt. Benämns C-
horisont vid jordmånsklassifikation. 
MOGEN, (mature) - Mineralogiskt stabil sedimentbergart, bildad genom långt gången vittring 
av moderbergarten samt långvarig transport till sedimentationsområdet. Karakteristiskt för 
en mogen bergart är frånvaron av instabila och metastabila mineral (såsom fältspater, 
glimmermineral), god sortering och rundning. Lerpartiklar som bildas vid vittring av 
fältspater och glimmermineral, sorteras bort ur sedimentet under långvarig transport och 
förekommer därför inte i mogna sediment eller bergarter. 
MOGENHETSGRAD, (maturity) - Ett mått på den grad av vittring och transport som ett 
sediments partiklar genomgått före avsättningen. Som s k mogenhetsindex används ofta 
förhållandet SiO2 : (fältspat + instabila bergartsfragment), dvs förhållandet mellan stabila 
och instabila mineral. Lerpartiklar, som bildas vid vittring av fältspater och glimmermineral, 
sorteras bort ur sedimentet under långvarig transport och förekommer därför inte i mogna 
sediment eller bergarter. 
MOHOROVICICS DISKONTINUITET (MOHO), (Mohorovičić discontinuity, Moho) - 
Diskontinuitetsyta som skiljer jordskorpan från manteln. Ytans djupläge varierar mellan 10 
km (oceanisk jordskorpa) och 35 - 70 km (kontinental jordskorpa). 
MOHS FRIEDRICH, (Friedrich Mohs) – Professor i mineralogi i Graz i Österrike och senare i 
Wien. Under sin tid i Graz utvecklade han hårdhetsskalan för mineralbestämning.  

 
50 
MOHS´ SKALA, MOHS HÅRDHETSSKALA, (Mohs´scale) - Skala bestående av tio 
standardmineral, med vilkas hjälp hårdheten (ritshårdheten) hos ett mineral kan bestämmas. 
Standardmineralen är från det mjukaste (1) till det hårdaste (10): 1. talk; 2. gips; 3. kalkspat; 
4. flusspat; 5. apatit; 6. ortoklas; 7. kvarts; 8. topas; 9. korund; 10. diamant. 
MOLASS, (molasse) - Benämning på en sedimentär lagerföljd (ofta mycket mäktig) som delvis 
avsatts i havet, delvis på land strax efter det att en bergsformation uppstått. Molass består av 
tämligen mjuka, fossilrika märgelstenar, skiffrar, sandstenar eller konglomerat, ibland även 
kol och kalkstenar. 
MOLYBDENGLANS, (molybdenite) – Ett mjukt, fjälligt mineral med blågrå färg och stark 
metallglans. Kemisk formel MoS2. Det är den viktigaste malmen för framställning av 
molybden. Liknar grafit men ger ett blått streck på en oglacerad porslinsplatta. 
MONOKLINAL, (monocline) - En veckstruktur med endast en skänkel. Jfr flexur. 
MONTMORILLONIT, (montmorillonite) - Lermineral av komplex sammansättning, som ingår 
i smektitgruppen bland lermineralen. Sammansättningen är starkt varierande och kan anges i 
ett fall med formeln M0,33(Al1,67Mg0,33)Si4O10(OH)2, där M avser en laddningsenhet utbytbar 
katjon. Mineralet har starkt svällande egenskaper i vatten och det är huvudmineralet i 
bentonit, som är en sedimentär bergart med hög halt av smektiter som en gång bildades i 
sedimentet. Smektit förkommer också i Skånes baltiska moräner och i mycket låga halter i 
podsolernas blekjordsskikt. Namnet montmorillonit kommer från en plats i Frankrike. 
MONZONIT, (monzonite) - En magmatisk djupbergart som skiljer sig från granit och 
granodiorit genom lägre kvarsinnehåll. Jfr syenit. 
MORÄN, (till) - En av landis transporterad och avlagrad jordart med låg grad av sortering som 
består av partiklar fördelade på alla kornstorlekar från de största blocken till de allra minsta 
lerpartiklarna. 
MOSSE, (bog) - En våtmark eller myr vars vatten kommer enbart från direkt nederbörd. Vattnet 
är mycket fattigt på näringsämnen eftersom det inte har passerat någon näringsberikande 
mineraljord. Det är dessutom mycket surt (lågt pH). Mossens vegetation är artfattig och ofta 
risdominerad. Med ordet mosse avser man vanligen torvmark, men i vissa trakter endast en 
viss typ av torvmark, högmossar. Med mosse i vidsträckt betydelse, det vill säga torvmark, 
torvmosse eller myr, menar man vanligen en i markytan liggande avlagring som 
huvudsakligen består av jordarter som bildats av delvis nedbrutna växtdelar som producerats 
av platsens vegetation och som ansamlats under en lång tid. Beroende på vilken typ av 
växtsamhälle som producerat dessa jordarter, betecknas torvmarkerna som kärr eller mossar 
i inskränkt betydelse, det vill säga högmossar. 
MOSSKANNBORR, (peat corer) – En provtagare av kanntyp för intermittent provtagning i 
torv, dy och gyttja samt lös lera. Provtagaren består av en kanna med en skruvformad 
spetsdel. Skarvstängerna är av speciell typ med låssprintar, eftersom provtagaren öppnas och 
sluts genom att handtaget (svängeln) vrids c:a ett kvarts varv åt ena respektive andra hållet. 
Neddrivningen sker för hand. 
MOSTEN, (saknas i eng.) - Bergartsterm baserad på Atterbergs kornstorleksskala, betecknande 
en terrigen klastisk bergart, huvudsakligen bestående av partiklar av mostorlek (20 - 200 
µm). Sedimentär bergart. 
MUSKOVIT, (muscovite) - Kaliglimmer, ett ljust glimmermineral med sammansättningen 
KAl2(OH,F)2AlSi3O10. 
MUSSLIG, (conchoidal) - Skålformad. Termen används för att beskriva den släta, välvda 
brottytan i extremt finkorniga bergarter men även brottytan hos mineral som t ex kvarts. 
MYLONIT, (mylonite) - En bergart bildad i rörelsezoner i berggrunden. Mylonit är en oftast 
hopläkt och flintliknande finkornig till tät, bandad bergart. Jfr mylonitzonen. 

 
51 
MYLONITZONEN, (mylonite zone) - En starkt mylonitiserad zon i Sydvästsveriges 
gnejsberggrund. Zonen löper från mellersta Värmland via Värmlandsnäs till trakten av 
Varberg.  
MYRMALM, (bog iron ore) - En form av järnmalm som uppträder som grus, kulor eller kakor i 
fuktig mark. Myrmalm, rödjord och sjömalm har bildats genom att järnföreningar fällts ut i 
form av limonit (järnoxidhydrat) ur ytligt grundvatten där det funnits som trevärda järnjoner. 
Utfällningen sker i tunna lager i kalkfattiga kärr. Järnhalten i myrmalm kan vara 35–40 %. 
Som högst innehåller limonit 62 viktprocent järn. Myrmalm och sjömalm (som utfälls på 
sjöbotten) upptäcktes för mer än 2 000 år sedan vara användbart för järntillverkning. 
Upptäckten låg till grund för järnåldern, vilken kommit att påverka skogen högst avsevärt 
och hur vi lever med naturen. Lämningar från järnframställningsplatser där myrmalm 
använts, ﬁnns i synnerhet i Småland, men även på Gotland och Öland, i Skåne, Halland och 
Västergötland. Sådana lämningar kan vara rester av kolningsgropar, blästerugnar, 
slaggvarpar, etc. 
MÄKTIG, (thick) - Tjock (om bergartslager). 
MÄKTIGHET, (thickness) - Tjocklek (om bergartslager). 
MÄRGEL, (marl) - Jordart bestående av lera med finfördelad kalkspat i betydande mängd (35 - 
65%). Märgel har ibland använts som jordförbättringsmedel och även för framställning av 
portlandcement. Den konsoliderade jordarten kallas märgelsten. 
MÄRGELSTEN, (marlstone) - En sedimentär bergart som består av karbonatmineral och 
slam/lera i ungefär lika proportioner (35 - 65% av varje). 
 
N 
 
NAICAGRUVAN, (Naica mine) – I en grotta 300 meter under marken i Naicagruvan i Mexiko 
finns världens största kristaller. De upp till tolv meter långa och två meter breda 
formationerna av gips har bildats under flera miljoner år, och på grund av den geotermiska 
aktiviteten nere i Jorden är grottan alltid 60 grader varm och har en luftfuktighet på 100 
procent. Det gör att en vistelse på mer än några minuter kan leda till medvetslöshet eller 
döden. 
NATURGAS, (natural gas) - Blandning av kolväteföreningar, främst metan, 
propan/butan/pentan etc. samt kväve. Naturgas bildas genom postsedimentär omvandling av 
organiskt material i marin eller brackvattenmiljö och förekommer i s.k. fällor (ofta 
tillsammans med olja), som är porösa bergarter täckta av ogenomträngliga lager 
(reservoarer). 
NEDSÄNKNINGSMETAMORFOS, (subduction metamorphism) - Låggradig, närmast icke-
deformativ typ av metamorfos som till sin art liknar regionalmetamorfosen, i vilken den vid 
ökad intensitet övergår. Nedsänkningsmetamorfos förekommer inom de basala delarna av 
mäktiga sedimentkomplex inom större bassängområden. 
NEFELIN, (nepheline) - Ett färglöst och vattenklart, ibland grått, gult eller rödaktigt mineral 
med sammansättningen NaAlSiO4. 
NEFELINSYENIT, (nepheline syenite) - En magmatisk djupbergart huvudsakligen bestående 
av alkalifältspat och nefelin. Som mörka mineral främst ägirin och ägirinaugit. I Sverige 
förekommer nefelinsyenit i mindre massiv vid Almunge nära Uppsala, på Alnö vid 
Sundsvall, vid Särna i norra Dalarna samt vid Norra Kärr på gränsen mellan Östergötland 
och Småland. 
NEKTISK, (nektic) - Simmande. Äldre synonym nektonisk. 
NEOCEN, (Neocene) – Geologisk tidsperiod omfattande tiden från 1,8 miljoner år sedan till 
nutid. Motsvarar det som tidigare kallades den kvartära perioden. 

 
52 
NEOGEN, (Neogene) - Enligt modernare nomenklatur, en period (23 miljoner år till nutid) som 
omfattar de geologiska epokerna miocen (23–5,3 miljoner år sedan), pliocen (5,3–1,8 
miljoner år sedan), pleistocen (1,8 miljoner år–11 800 år sedan) och holocen (sedan c:a 11 
800 år). Neogen föregicks av perioden paleogen. Tidigare ingick dessa epoker i perioderna 
tertiär och kvartär. 
NEPTUNISM, (neptunism) - Äldre uppfattning om bergarternas uppkomst. Neptunism var en 
vetenskaplig teori som hävdade att alla bergarter är sedimentära och således avlagringar från 
oceanernas vatten. Neptunism utvecklades under senare hälften av 1700-talet av Abraham 
Gottlob Werner som var lärare vid bergsakademin i Freiberg. Den motsatta teorin kallas 
plutonism (ibland vulkanism). Werner påstod att vulkanernas orsak var brinnande kollager 
under jordskorpan. Kända anhängare av Werners teori var Johan Gottschalk Wallerius, 
Torbern Bergman och Johann Wolfgang von Goethe. De kallades därför neptunister. 
NEPTUNI ÅKRAR, (Neptun´s acres) - Ett utbrett klapperstensfält norr om Byxelkrok på 
Ölands nordvästra kust. Det fick sitt namn av Carl von Linné 1741 efter den romerska 
havsguden Neptunus. Området är naturreservat. På fältet blommar under sommaren blåeld i 
stor mängd. 
NERITISK, (neritic) - Tillhörande kontinentalsocklarna, dvs havsbottnen ner till i genomsnitt 
200 m. 
NESOSILIKATER, (nesosilicates) – Grupp av silikater vilkas struktur karakteriseras av att 
[SiO4]4- tetraedrarna uteslutande är hoplänkade med positivt laddade joner. Synonym 
ösilikater. Exempel på mineral är olivin. 
NICKELIN, - Ett rött eller brunaktigt, metallglänsande mineral med sammansättningen NiAs. 
NIPA, ÄLVBRINK, (bluff) – Erosionsbrant av silt och sand som i vissa fall uppstår i 
norrländska älvar. Resultatet blir att älven flyter fram mellan höga sandbankar.  Niporna har 
bildats genom att älvarna i samband med landhöjningen har skurit sig ner i sina tidigare 
avsatta sediment. Niporna kan bli upp till ca 50 meter höga och kan bli mycket branta och 
nästan vertikala speciellt i de övre delarna där siltinnehållet ofta är högt. En anledning till 
detta är att negativa portyck orsakar en cementering i silten. 
NISCHGLACIÄR, (cirque glacier) - Glaciär som ligger i en skålformad nisch som eroderats ut 
högt upp på en brant bergssluttning. Vanlig typ av småglaciär i svenska fjällområden. 
NORBERGIT, (norbergite) - Humitmineral med sammansättningen Mg3(OH,F)2SiO4. 
NORIT, (norite) - Kiselsyrafattig (basisk)  magmatisk djupbergart motsvarande gabbro men med 
ortorombisk pyroxen. Namnet härlett från den norska benämningen på Norge. 
NORDSJÖBÄCKENET, (North Sea Basin) - Triangulärt område omfattande Nordsjön 
(kontinentalsockel), Danmark och sydvästra Skåne, norra  Polen, norra Tyskland, Holland 
och östra England och Skottland. Stora kolväteförekomster fins inom området, främst i 
underpermisk sandsten, överjurassisk sandsten och paleocen kalksten. 
NORMAL FÖRKASTNING, (normal fault) - Förkastning, i  allmänhet orsakad av horisontella 
dragkrafter i jordskorpan, varvid berggrundspartiet med överhäng sänkts ned i förhållande 
till det andra partiet. Karakteriseras av att det ovan förkastningsplanet belägna blocket 
sjunkit relativt det under planet belägna. 
”NORMAL” SANDSTEN, (normal sandstone) - En terrigen klastisk bergart dominerad av SiO2 
(> 75%), vilken dock ej överstiger 95%. Benämningen omfattar subarkos och sublitarenit. 
NUGGET, (nugget) - Klump av huvudsakligen gedigen metall, t ex guld och platina. 
NUNATAK, (nunatak) - Ovan en glaciär eller inlandsis uppstickande klippa eller bergstopp. 
Namnet härleds till inuiternas ord nunataq. Bergets mörka yta påskyndar snö- och 
issmältningen, varför det ofta bildas sjöar, s.k. nunatakissjöar, dämda av is intill en nunatak. 
NYTTOSTEN, (commersial stone) - Allt bergartsmaterial - med undantag av malmer - som 
utnyttjas kommersiellt, t ex som byggnadssten, för cementtillverkning, etc. Jfr 
industrimineral. 

 
53 
 
O 
 
OBSIDIAN, (obsidian) - Oftast becksvart, glänsande, vulkaniskt glas, vanligast med ryolitisk 
sammansättning, d.v.s. kiselsyrarik karaktär. 
OCEANBOTTENSPRIDNING, (sea flor spreading) - Tillväxt av oceanbottnarna i sidled 
genom att magma (sima) väller upp längs de mittoceaniska ryggarna, varvid litosfärplattorna 
skjuts ifrån varandra med en hastighet av 1 - 10 cm/år. Synonym havsbottenspridning. Jfr 
konstruktiv zon, mittoceanisk rygg, spridningszon. 
OCEANGRAV, (oceanic trench) - Avlång depression i havsbottnen, belägen utmed öbåge eller 
kontinentalmarginell bergskedja. Den djupaste oceangraven, Marianergraven, har ett 
maximalt djup av 11033 m. Termen oceangrav bör ej användas. Djuphavsgrav 
rekommenderas. 
OCEANISK JORDSKORPA, (oceanic crust) - Den del av jordskorpan som bildar djuphavens 
bottnar. Oceanisk skorpa består väsentligen av basiska magmabergarter, såsom gabbro, 
diabas och basalt. 
OCEANISK RYGG, (oceanic ridge) - Synonym mittoceanisk rygg. 
OCEANISK SPRIDNINGSZON, (ocean spreading zone) - Synonym oceanbottenspridning och 
spridningszon. 
OCKRA, (ochre) - Jordig, pulverartad, gul, brun eller röd järnoxid. Gul eller brun ockra består 
av limonit, medan röd ockra utgörs av hematit. 
OFFLAP, (offlap) - Lagerföljd vid regression, karakteriserad av att de grövsta sedimenten ligger 
överst. 
OFIKALCIT, - En bergart bestående av kalksten med inströdda fläckar av serpentin. 
OFITISK TEXTUR, (ophitic texture) - För diabaser typisk textur, vilken kännetecknas av att 
regellöst orienterade, listformiga plagioklaskristaller omsluts av bergartens pyroxenkristaller. 
OKONSOLIDERAD, (unconsolidated) - Löst packad, icke litifierad. 
OKTAEDER, (octahedron, plural octahedra) – Kristallform, polyeder vars yta utgörs av åtta 
liksidiga trianglar. En av huvudbyggnadsstenarna (aluminiumhydroxidoktaedern) i 
lermineralens kristallbyggnad. 
OLIGOCEN, (Oligocene) – En av epokerna under den period som tidigare kallades tertiär. 
Oligocen, är den yngsta epoken inom paleogen, och sträcker sig från runt 35 till 23 miljoner 
år sedan. 
OLIGOKLAS, (oligoclase) - Ett mycket vanligt mineral tillhörande fältspatgruppen 
plagioklaser. Natriumplagioklas som kristalliserar enligt det triklina kristallsystemet tillhör 
mineralklassen tektosilikat med den kemiska formeln (Na,Ca)Al(Si,Al)3O8. Färgerna kan 
variera men är vanligen vita, gula, röda, gröna eller mångfärgade. Mineralet förekommer i 
magmatiska bergarter med hög eller medelhög halt av kiselsyra. 
OLIVIN, (olivine) - Glasglänsande, gulgröna, grågröna eller bruna mineral som utgör 
blandningar mellan forsterit, Mg2SiO4, och fayalit, Fe2SiO4. 
OLIVINSTENAR, (peridotites) - Ultrabasiska bergarter, huvudsakligen bestående av olivin och 
pyroxen. Den höga specifika vikten tillsammans med de goda värmeegenskaperna gör 
bergarten lämplig till att användas som bastusten. 
OLJA, (crude oil) - Blandning av flytande och gasformiga kolväten bildade genom 
postsedimentär omvandling av organiskt material i marin eller brackvattenmiljö. Olja 
förekommer i s k fällor, som är porösa bergarter täckta av ogenomträngliga lager 
(reservoarer). Synonym petroleum.  
OMKRISTALLISERING, (recrystallization) - Upplösning av mineral i en bergart och 
nybildning av kristaller av samma mineral eller dess polymorf. Omkristallisering kan 
betraktas som en lätt metamorfos. Synonym rekristallisering. 

 
54 
OMOGEN, (immature) - Mineralogiskt instabil sedimentbergart, bildad genom ofullständig 
vittring av moderbergarten samt kortvarig transport till sedimentationsområdet. 
Karakteristiskt för en omogen bergart är närvaron av instabila och metastabila mineral 
(såsom fältspater, glimmermineral), dålig sortering och låg rundningsgrad. Eventuellt 
bildade lerpartiklar ingår också i sedimentet, då de inte hunnit sorteras bort under den 
kortvariga transporten. 
ONLAP, (onlap) - Lagerföljd vid transgression, karakteriserad av att de olika sedimentbältena 
ligger parallellt med berggrundsytan med de grövsta sedimenten närmast denna. 
OOID, (ooid) - Sfäriskt (karbonat)korn. (< 2 mm), koncentriskt uppbyggt omkring en kärna, och 
bildat genom kemisk utfällning vid rullning av kornet fram och tillbaka. Jfr oolit. 
OOLIT, (oolite) – Bergart uppbyggd av ooider. Oolit benämndes tidigare även romsten. 
OOLITMALMER, (oolitic ores) - Malmer som bildas i havsbäcken, när järn som utlösts genom 
kemisk vittring på nytt utfälls i koncentriska skal kring i vattnet förekommande 
mineralfragment eller dylikt. 
OPAKA MINERAL, (opaque mineral) - Mineral som ej ens i tunna skikt (0,03 mm) är 
genomträngliga för synligt ljus. 
OPAL, (opal) - Amorf form av kiseldioxid innehållande en varierande mängd vatten. Opal 
uppvisar en mängd färger och vissa varianter betraktas som halvädelstenar. Som mineral 
betraktat amorft material bestående av tätt packade, genom elektrondiffraktion påvisbara 
sfärer av kiseldioxid. Opalens kemiska sammansättning motsvarar formeln SiO2
.nH2O. 
OPTISK KONTINUITET, (optical continuity) - Det förhållande att en kristall i slipsnitt 
genomgående uppvisar homogen färg i polarisationsmikroskop. 
ORDNING, (fabric) - Sedimentkornens ordnande i rummet och i förhållande till varandra, dvs 
deras orientering och packning. Jfr textur. 
ORDOVICIUM, (Ordovician) - Den näst äldsta av de sex paleozoiska perioderna, täckande 
tidsavsnittet 488 - 444 Ma f.nd. Ordovicium är även beteckning för motsvarande system. 
Geologisk period som kännetecknas av stor biologisk mångfald. Ordovicium (488–444 
miljoner år sedan) har uppkallats efter ordovikerna, en keltisk stam i Wales. Det liv som 
undkom massdöd i slutet av kambrium förflyttades med kontinentalplattorna när dessa 
började driva åt olika håll på grund av plattektoniken. Sålunda fick arterna möjlighet att 
utvecklas till nya former, isolerade från och oberoende av varandra. 
ORIENTERING, (orientation) - Dominerande riktning av sedimentkornens längdaxel. Jfr 
ordning. 
OROGEN, (orogenic belt, orogen) - Orogent bälte. Långsträckt område i jordskorpan som 
utsatts för orogenes; Jfr mobilt bälte. Orogener kan vara tiotusentals kilometer långa och 
utgör vanligen kollisionszoner mellan litosfärplattor, där den ena eller båda plattgränserna 
består av kontinent.  
OROGENES, (orogeny) - Bergskedjebildning. Processer som i samverkan ger upphov till en 
bergskedja. Orogenes betyder ordagrant bergbildning. 
OROGENT BÄLTE, (orogenic belt) - Långsmalt område av jordskorpan som präglas av 
regionalmetamorf och tektonisk aktivitet samt isostatiska rörelser. Under det inledande, 
deformativa stadiet har det orogena bältet karaktär av mobilt bälte. Under det avslutande 
stadiet höjs det mobila bältet genom isostatiska rörelser över omgivande terräng, varvid en 
bergskedja vildas. 
OROGEN ZON, (orogenic zone) - Orogent bälte. 
ORSTEN, (stinkstone, antraconite) - Mörkfärgad, bituminös kalksten, ofta med karakteristisk 
”oljelukt” (fotogenlukt) i färskt brott. Förekommer vanligen i bankar eller linsformade 
konkretioner i bituminös skiffer (oljehaltig alunskiffer). Synonym antrakonit. 

 
55 
ORTHIT eller ALLANIT, (orthite, allanite) - Ett brunt till svart, halvmetalliskt glänsande 
mineral med komplicerad sammansättning. Kan karakteriseras som en epidot med de 
sällsynta jordartsmetallerna cerium och lantan. 
ORTO-, (ortho-) - Prefix som anger att en metamorf bergart ursprungligen varit en magmatit, 
t.ex. en ortognejs som varit granit. Orto- används även för att skilja en sedimentär bergart 
som ortokvartsiten (kvartssandsten) från metakvartsiten som är en metamorfit. Jfr para-.  
ORTOCERATIT, (orthoceratite) - Fossil bläckfisk i familjen nautiloidéer. De flesta 
ortoceratiterna hade ett rakt rörformat skal och var uppbyggda av ett antal kamrar genom 
vilka ett längsgående rör, en sifunkel, löpte, men det finns även exempel på ortoceratiter 
med böjda skal. Bläckfiskens mjukdelar fanns i ena änden av detta rör och i takt med att 
djuret växte lade det en ny boningskammare till de övriga. Ortoceratiterna antas ha varit 
snabba rovdjur och simmade främst baklänges. För att göra detta krävdes att de äldsta 
kamrarna var fyllda med kalkspat, men även i ortoceratitens undre delar för att skapa en 
primitiv köl. De längsta ortoceratiterna (endoceratiderna) kunde bli upp till 10 meter. 
Ortoceratiterna levde mellan ordovicium och äldre krita, (500-130 miljoner år sedan). Idag 
återfinns ortoceratiter som fossil i kalksten från bland annat Öland, Östergötland och 
Västergötland och många känner igen dem som avlånga "rör" i kalkstenstrappor och golv 
samt fönsterbräden. 
ORTOGNEJS, (ortho gneiss) - Prefixet markerar att gnejsen utvecklats ur en granit. Prefixet 
”orto” anger att en metamorf bergart ursprungligen varit en magmatit, dvs en magmatisk 
bergart. 
ORTOKLAS, (orthoclase) - Ofärgat, vitt eller svagt färgat, monoklint mineral tillhörande 
alkalifältspaterna och med sammansättningen KAlSi3O8. Mineralet definierar hårdheten 6 i 
Mohs´skala. Ortoklas är ett bergartsbildande mineral samt en högtemperaturvariant av 
kalifältspat. Ortoklas håller en högre grad av kristallografisk symmetri än mikroklin. 
ORTOKVARTSIT, (orthoquartzite) - En sedimentär bergart, mycket ren kvartssandsten med > 
95% SiO2. En benämning som används för att skilja en sedimentär bergart från 
metakvartsiten som är en metamorfit. Synonym kvartsarenit, kvartssandsten. 
ORTOROMBISK, (orthorhombic) - Tillhörande ett av de sex (sju) kristallsystemen 
(isometriska eller kubiska, tetragonala, hexagonala, (trigonala), monoklina, triklina och 
ortorombiska systemen). Kalciumkarbonat kan t ex kristallisera antingen hexagonalt 
(trigonalt) som kalcit eller kalkspat uppvisande en perfekt romboedrisk spaltning eller 
ortorombiskt som aragonit. 
ORTSTEN, (ortstein) - Stenliknande klump, konkretion eller lager av utfällningar, oftast med 
järnföreningar, som bildats under markytan, vanligen i sand- eller moränjordar. Ortsten är en 
form av skenhälla som är bunden till podsoljordar. 
OXID, (oxide) - Kemisk förening mellan syre och annat grundämne där syret är den 
elektronegativa beståndsdelen. Processen då en oxid bildas kallas ofta oxidation. Oxiderna är 
en av de vanligaste och mest betydelsefulla kemiska föreningarna på Jorden och förekommer 
i mycket olika skepnader bildade av de ﬂesta grundämnen, dock inte halogenerna. Icke-
ﬂyktiga oxider såsom SiO2 löser sig i starka alkalier och bildar salter men inte i vatten och 
kallas därför enligt gammal uppfattning för sura oxider. Oxider som löser sig i vatten eller 
starka syror kallas basiska oxider. En ansenlig del av jordskorpans malmer är oxider. 
Reduktion av oxider till oxidens andra grundämne vid sidan av syre har sedan förhistorisk 
tid utnyttjats för framställning av främst metaller, bl.a. med hjälp av kol. 
OXIDMALM, (oxide ore) - Malm som innehåller oxidmineral, d.v.s. mineral där syre och 
metall bildar förening, t.ex. järnmalmerna blodstensmalm och svartmalm samt tennmalmen 
tennsten (kassiterit). 
 
PQ 

 
56 
 
PACKNING, (packing) - Sedimentkornens ordnande i förhållande till varandra, dvs ett uttryck 
för sedimentets korntäthet. Jfr ordning. 
PACKSTEN, (packstone) - Kalksten, vars korn (< 2 mm) ligger i kontakt med varandra och vars 
hålrum är fyllda med mikrit. 
PAHOEHOELAVA, (pahoehoelava, uttalas {pa hoj hoj lava} - Stelningsform hos basaltiskt 
lavaflöde vilket kännetecknas av jämn, böljande eller valkig yta. 
PALEOEKOLOGI, (palaeoecology) - Ekologi, applicerad inom paleontologin. 
PALEOCEN, (Paleocene) - En geologisk epok. Paleocen, är den äldsta epoken inom paleogen, 
och sträcker sig från runt 65 till 57 miljoner år sedan. 
PALEOGEN, (palaeogene) - Geologisk period som inföll för 65,5–23 miljoner år sedan. 
Paleogen indelas i epokerna paleocen, eocen och oligocen. Paleogen följdes av neogen (23 
miljoner år sedan till nutid). 
PALEONTOLOGI, (paleontology) – Läran om livsformer från forntida geologisk tid som 
baseras på förekomsten av fossila växter och djur. Den brukar delas upp i paleozoologi med 
vertebrata (ryggradsdjur) och evertebrata (ryggradslösa djur) och paleobotanik som 
behandlar växter. 
PALEOZOIKUM, (Palaeozoic) - Den äldsta av de tre fanerozoiska erorna omfattande 
perioderna kambrium, ordovicium, silur och devon, karbon, perm, täckande tidsintervallet 
570 - (230) 245 Ma f.nd. Paleozoikum är även beteckning för motsvarande eratem. 
PALS, (palsa) – Geologiskt formelement. Även om något omdiskuterat tycks palsar bildas när 
kapillärt vatten i torven fryser och hindras att åter tina av torvens isolering. Av isen pressas 
torven upp över myrytan. Nya frysningar sker vilket bildar skikt av torv och is och palsen 
höjs allt mer. Ju högre palsen blir desto torrare blir dess yta och täcks till slut av lavar. Dessa 
kan inte stå emot vinderosionen och palsen börjar därför brytas ner på ytan. Palsmyrarnas 
grundyta utgörs vanligen av ett starrkärr. Palsar förekommer i områden med -10 grader 
Celsius under minst 120 dagar per år. I Sverige uppträder de främst i Lappland. 
PALYNOLOGI, (palynology) - Läran om pollen. Palynologer gör bland annat pollenanalyser. 
En pionjär inom pollenforskningen var Gunnar Erdtman (1897–1973). 
PANGEA, (Pangaea) - Namn på den väldiga landmassa (superkontinent) som enligt 
plattektonisk teori existerade för c:a 300 miljoner år sedan (yngre karbon) och som bildats av 
alla tidigare existerande kontinenter. Pangea delades sedan upp i mindre stycken under 
juraperioden, för c:a 200–150 miljoner år sedan, och efterhand bildades de nuvarande 
kontinenterna. 
PANNOTIA, (Pannotia) – Namn på en superkontinent som bildades för c:a 600 miljoner år 
sedan, efter att superkontinenten Rodinia brutits upp för c:a 750 miljoner år sedan. Den nya 
kontinenten existerade c:a 50 miljoner år varefter den splittrades. Kontinentstyckena 
samlades ännu en gång för c:a 300-275 miljoner år sedan och bildade Pangea, den senast 
uppträdande superkontinenten på Jorden. 
PANTHALASSA, (the Panthalassa) - Det hav som omgav superkontinenten Pangea under ung. 
karbon - jura. Grek. ”allt hav”. 
PAPPERSGYTTJA, (algae gyttja, Vaucheria gyttja) - Ett uttryck för en form av planktongyttja 
(Vaucheriagyttja) med den äldre beteckningen ”levertorv”. Uppges till större delen bildas av 
blågröna alger jämte vissa diatoméer, särskilt släktet Fragilaria. Namnet levertorv syftar på 
den geléartade konsistensen och den bruna färgen. Färgen växlar dock. Som torr låter denna 
gyttja ofta klyvas i papperstunna blad vilket givit upphov till namnet pappersgyttja. 
PARA-, (para-) - Prefix som anger att en metamorf bergart har ett sedimentärt ursprung. Sålunda 
är t.ex. en viss paraamfibolit den metamorfa produkten av en märgel. Jfr orto-. 
PARAAMFIBOLIT, (paraamphibolite) - Den metamorfa bergart som utgör produkten av en 
märgelsten. 

 
57 
PARAGENES, MINERALPARAGENES, (paragenesis) - Association av samtidigt bildade 
mineral i en malm. Beteckning för dels mineralens sätt att i ett givet fall förekomma 
tillsammans i naturen, dels själva den genetiska enheten av ifrågavarande sällskap eller 
association av mineral. Jfr mineralassociation, mineralsällskap. 
PARAGNEJS, (paragneiss) - Prefixet anger att en metamorf bergart har ett sedimentärt 
ursprung. Sålunda är t ex en viss paragnejs den metamorfa produkten av ett sediment. 
PARAKONFORMITET, (paraconformity) - Parallell lagring med nästan osynliga luckor i 
lagerföljden. 
PARALISK, (paralic) - Växling mellan marin-, brackvattens- och kontinental miljö, gynnsam 
för t ex kolbildning. Paraliska områden är belägna nära havet och utgörs av låglandsområden 
med kontinental sedimentation, t ex träsk, laguner, estuarier, etc., vilka lätt översvämmas vid 
stigande havsnivå. 
PARAUTOKTON, (parautochton) - berggrund som förflyttats en mycket kort sträcka. 
PECHBLÄNDE, (pitchblende) - Uran/radiumrika mineral med i huvudsak sammansättningen 
UO2. Synonym till uraninit. 
PEGMATIT, (pegmatite) - Kristallinisk, mycket grovkornig granitisk gångbergart som till 
största delen består av kvarts och fältspat. Pegmatit bryts för sitt innehåll av fältspat eller 
sällsynta mineral. Mineral från Ytterby fältspatsbrott på Resarö strax norr om Vaxholm, har 
resulterat i upptäckten av ett flertal grundämnen som uppkallats efter platsen. Exempel härpå 
är yttrium, ytterbium, terbium, erbium och holmium. Flera olika mineral har hittats för första 
gången i Ytterby. Grundämnet tantal upptäcktes år 1802 av svensken Anders Gustav 
Ekeberg i mineral från Ytterby. Han föreslog namnet yttrotantal på mineralet och namngav 
den tåliga metallen efter den antika mytologins Tantalus. 
PELAGISK, (pelagic) - Nektisk eller planktisk, dvs tillhörande de övre vattenlagren ner till ca 
200 m djup. 
PELARFÖRKLYFTNING, (columnar jointing) - Struktur hos ett oftast basaltiskt lavaflöde 
eller ytligt intrusiv. Den kännetecknas av att pelare, ibland sexkantiga sådana, avsöndrats 
efter sprickor i den just kristalliserade magmabergarten på grund av krympning vid 
avsvalnandet. Pelarna är alltid vinkelrätt orienterade mot lavaflödets eller sprickfyllnadens 
avkylningsytor. 
PELLET, (pellet) - Ovalt rundat korn av mikro- eller kryptokristallin kalcit, huvudsakligen 
utgörande exkrement av olika organismer. Jfr pelloid. 
PELLET, (pellet) - malmberedningsterm. 
PELLOID, (peloid, pelletoid) - Rundat korn av mikro- eller kryptokristallin kalcit, t ex en 
rundad intraklast, pellet eller klump. Jfr pellet. 
PENEPLAN, (peneplane) - Hypotetisk, genom erosion av den kontinentala jordskorpan bildad, 
nästan horisontell avjämningsyta vars nivå är tillnärmad havsytans. 
PENTLANDIT, (pentlandite) - Mineral med sammansättningen (Ni,Fe)9S8. I de flesta 
nickelhaltiga magnetkiser utgörs nickelmineralet huvudsakligen av pentlandit. Benämns 
även järnnickelkis. Förekommer i basiska djupbergarter, t. ex. gabbro. 
PERIDOTITER, (peridotites) – Magmatiska, grovkristallina ultrabasiska bergarter. Ett annat 
namn på olivinstenar (olivin = peridot), kallas ibland krysolit. Omvandlingsprodukten av 
peridotit benämns serpentinit. 
PERIOD, (period) - Geokronologisk enhet. Den fanerozoiska eran indelas i elva perioder, vilka 
varierar i längd mellan ca 70 miljoner år (kambrium och krita) och ca 30 miljoner år (trias). 
PERM, (Permian) - Den yngsta av de sex paleozoiska perioderna. Perm är även benämning på 
motsvarande system. Geologisk period mellan karbon och trias. Perm beräknas ha infallit för 
c:a 299–251 miljoner år sedan och karakteriseras av att klimatet på land blev torrare men 
också mer varierat, vilket berodde på att superkontinenten Pangea höll på att fogas samman. 
Groddjuren minskade i antal när deras sumpmarksmiljöer försvann, och reptilerna blev de 

 
58 
dominerande landdjuren. I det permiska havet utvecklades korallreven. Perioden har 
uppkallats efter det dåvarande guvernementet Perm (kring den nuvarande staden Perm) i 
Ryssland strax väster om Uralbergen. Området karakteriseras av omfattande och blottade 
förekomster av sedimentlager ovanpå de kolförande lagren från karbon. Perm är den sista 
perioden i den paleozoiska eran, och den slutade med den mest våldsamma massutplåningen 
av arter på Jorden. 
PERMAFROST, (permafrost) – Ständigt tjälad mark. Det är inte ovanligt att tjälen kan gå ner 
till ett par hundra meters djup, där den geotermiska värme tar överhanden. Permafrost 
förekommer på de nordligaste och sydligaste breddgraderna. 
PERMEABILITET, (permeability) - Ett sediments eller bergarts förmåga att släppa igenom en 
gas eller vätska. Permeabiliteten bestäms av porositeten, sorteringen och kornstorleken samt 
mediets viskositet. 
PERTIT, (perthite) – en kalifältspat med avblandningskroppar bestående av albit.  
PETRIFIERA, (petrify) - Omvandla till sten, förstena. 
PETROGRAFI, (petrography) - Läran om bergarternas systematik och beskrivning. Petrografi 
är en gren inom petrologin, och fokuserar på detaljerade beskrivningar av mineralinnehåll 
och texturer hos bergarter. 
PETROGENES , (petrogenesis) - Gren av petrologin inriktad mot studiet av bergarters 
bildningsförhållanden. 
PETROGRAFI, (petrography) - Gren av geologin som är inriktad mot beskrivning och 
systematisering av bergarter. Jfr petrologi. 
PETROGRAFISK, (petrographic) - Bergartsbeskrivande. 
PETROLEUM, (petroleum) - Olja. I naturen förekommande, komplext sammansatt vätska av 
hydrokarboner. Synonym bergolja. 
PETROLOGI, (petrology) - Gren av geologin som är inriktad mot studiet av bergarters bildning 
och uppträdande (petrogenes) samt deras sammansättning och systematik (petrografi). 
Synonym bergartslära.  
pH-VÄRDE, (pH-value) - Negativa 10-logaritmen för vätejonaktiviteten, uttryckt som gram 
vätejoner per liter lösning. pH är alltså ett sätt att ange koncentrationen av vätejoner, i det 
här fallet i marken och markvattnet. Ju lägre pH-värdet är, desto större är 
vätejonkoncentrationen, d.v.s. desto surare är marken. En lösnings (t.ex. en vattenlösnings) 
pH-värde är ett mått på dess aciditet. Vid pH 7 är en lösning neutral. Vid lägre värden, d.v.s. 
mycket vätejoner, är lösningen sur och vid högre värden basisk (alkalisk). Lågt pH är i sig 
inte skadligt för rötterna, som är anpassade till sur miljö. Men de naturliga syrorna i marken 
är svaga och de som tillförs från luften är starka syror. De starka syrornas vätejoner tränger 
lättare ner på djupet i marken, vilket ökar lösligheten hos aluminium och andra metaller samt 
tungmetaller. Vid pH 4,4 löses aluminium ut. Detta kan skada växtrötterna och ge allvarliga 
störningar i vattenekosystemen. Det förutsätter troligen att halten av kalcium och magnesium 
är låg, varför effekten av en förhöjd aluminiumhalt kan motverkas genom kalkning. 
pH-värdet i marken har sjunkit med 2 enheter de senaste 30 åren i de inre delarna av västra 
Götaland. Det innebär att marken där blivit 100 gånger surare. I övriga Götaland utom 
Skaraborg och Östergötland är belastningen av luftföroreningar hög. Norr därom är 
belastningsvärdena förhöjda upp till södra Norrland och kustlandet norrut t.o.m. 
Västerbotten. Resten av landet har svagt förhöjda värden. 
PILLOWLAVA, (pillowlava) - Kuddlava. Lava med kuddstruktur, som bildats under havsytan, 
subakvatiskt. 
PIMPSTEN, (pimstone) – En porös, lätt vulkanisk bergart som bildas då gastrycket i en magma 
lättar under magmans transport upp genom jordskorpan varvid de inneslutna gaserna frigörs. 
Det största gasinnehållet utgörs av vattenånga. Om magman är kiselsyrarik och därför 

 
59 
mycket trögflytande (högviskös) blir den uppblåst till en porös massa av glas, i vilken 
gaserna stannar kvar i form av bubblor. Pimpsten kan flyta på vatten. Synonym pimsten. 
PINGO, (pingo) – Hög, rund kulle uppbyggd av mineraljord och med en kärna av is. 
Storleksordning 1-40 meters höjd. 
PINNMO, (basal till) - Folklig benämning för en ﬁnkornig, hårt packad bottenmorän. 
PISOLIT, (pisolith) - Rundat karbonatkorn av ca 1 - 10 mm storlek, uppbyggt av koncentriska 
skikt i likhet med ooider men ofta utan kärna. Pisoliter antas i allmänhet ha bildats 
diagenetiskt i markvattenzonen som ett slags konkretioner. 
PISOLITSTEN, (pisolite) - Bergart uppbyggd av pisoliter. Synonym ärtsten. 
PLACERAVLAGRING, (placer deposit) - Typ av malmförekomst som har bildats ur 
vittringsmaterial genom gravitativ mekanisk koncentration (vaskning) på en plats genom 
strömmande vattens transporterande verkan. Mineral som ingår i en sådan avlagring 
karakteriseras av hög densitet och stor motståndskraft mot vittring. Till vaskförekomster hör 
ej enbart de legendariska guldförekomsterna utan flera andra mineral som platina, kromit, 
tennsten, granat, rubin, safir och zirkon. Vaskförekomster hör ej till de ekonomiskt mest 
betydelsefulla men världens tillgångar av tenn domineras dock av vaskförekomster. 
Synonym vaskavlagring, vaskförekomst. 
PLAGIOKLAS, KALKNATRONFÄLTSPAT, (plagioclase) - Samlingsnamn för en grupp 
fältspater som består av en blandserie där ändkomponenterna benämns albit, 
natriumaluminiumsilikat (NaAlSi3O8) och anortit, kalciumaluminiumsilikat (CaAl2Si2O8). 
Dessa är helt lösliga i varandra och samkristalliserar (triklina kristallsystemet). Man har delat 
in plagioklasmineralen i sex grupper beroende på halten anortit. Mellanleden benämns efter 
stigande anortithalt, oligoklas, andesin, labrador och bytownit. Plagioklaserna förekommer 
över hela Jorden och är den vanligaste bergartsbildande mineralserien. Plagioklaser är 
mindre stabila än ortoklas och mikroklin (kaliumfältspater), och vittrar lättare ju höger andel 
anortit de innehåller. 
PLANKTISK, (planktic) - Drivande med vattenströmmar. Äldre synonym planktonisk. 
PLATTA, (plate) - Se litosfärplatta. 
PLATTEKTONIK, (plate tectonics) - En modell för hur litosfären, d.v.s. jordskorpan och det 
översta jordmantelsskiktet, är uppdelat i segment, plattor, och hur dessa rör sig. När de 
påverkar varandra vid plattgränserna, uppstår jordbävningar och vulkanisk aktivitet.  
För c:a 500 miljoner år sedan, under kambriumperioden, bildade den nordamerikanska 
kontinenten ett block tillsammans med Grönland. Asien bestod då av många mindre 
kontinentplattor, medan bl.a. Afrika, Sydamerika, Antarktis och Australien var samlade i en 
enda stor kontinent, Gondwanaland. Den platta som innehöll bl.a. Sverige, benämnd Baltica, 
anslöt sig så småningom till den nordamerikanska och då bildades en nordlig superkontinent, 
Laurasien, som balans till den sydliga Gondwanakontinenten. Denna fördelning av 
landmassorna gällde från c:a 400 till 250 miljoner år sedan. Efterhand fördes samtliga 
kontinentblock samman och i yngre perm var åter landmassorna samlade till en enda 
jättekontinent, Pangea, som bestod under 50 miljoner år. Landmassorna låg dock inbördes 
annorlunda jämfört med den superkontinent som existerade 600 miljoner år tidigare. En 
successiv splittring även av detta väldiga fastlandsområde skedde härefter. Först för c:a 70 
miljoner år sedan började Skandinavien och Grönland skiljas åt i samband med bildandet av 
Nordatlanten. 
PLATTEKTONISKA TEORIN, (plate tectonic theory) - Dynamisk modell som beskriver de 
litosfäriska plattornas inbördes påverkan och rörelser, såsom dessa yttrar sig i 
oceanbottenspridning, förskjutningar längs transforma förkastningar och subduktion av 
litosfär invid öbågar och kontinentmarginaler. 
PLATTFORM, (platform) - Den del av en kraton som är täckt av ett sammanhängande 
sedimentlager av varierande mäktighet. Jfr sköld. 

 
60 
PLATTOR, (plates) - Av jordbävningszoner i sidled avgränsade, rigida delar av litosfären, vilka 
rör sig relativt varandra. Sju stora plattor (Afrikanska, Antarktiska, Eurasiska, Indo-
Australiska, Nordamerikanska,Pacifiska och Sydamerikanska plattan) och ett antal smärre 
existerande.  
PLATÅBASALT, (plateau basalt) - Basaltisk lava vilken förekommer som mycket utbredda 
ackumulationer bestående av närmast horisontella flöden, vilka geologiskt sett i snabb följd 
och i regional skala utbrett sig över jordytan. Exempel utgör Paranabasalterna i Paraguay och 
Brasilien, vilka täcker en yta av 750 000 km2 med en genomsnittlig mäktighet av 800 m. 
Andra exempel är Deccanplatån i Indien. 
PLATÅBERG, (table mountain) - Isolerat berg med platt, mer eller mindre horisontell överyta, 
vilken utgörs av en vittringsresistent bergart, ofta basalt eller diabas. Jfr mesa. 
PLUTON, (pluton) - Bergartskropp, oberoende av form, storlek eller sammansättning, som 
bildats genom att magma inträngt i jordskorpan och där stelnat genom kristallisation. 
PLUTONISK BERGART, (plutonic rock) - Djupbergart av magmatiskt ursprung. Benämning 
efter guden Pluto, underjordens härskare i den romerska mytologin. 
PLUTONISM, (plutonism) - (1) Magmatiska förlopp som sker långt ner i jordskorpan. Jämför 
med vulkanism som är magmatiska förlopp vid jordytan. 
(2) Äldre uppfattning om bergarternas uppkomst. Plutonism var förr en vetenskaplig teori 
som hävdade att vulkanisk aktivitet var källan till klipporna på Jordens yta, medan de former 
som vi i dag ser, bara har uppkommit efter erosion och andra progressiva processer. 
Plutonismen utvecklades runt sekelskiftet mot 1800-talet av James Hutton (1726–1797). 
Den döptes efter den antika romerska guden Pluto, underjordens gud till plutonism. Den 
ersatte Abraham Werners teori om neptunism, som hävdade att stenarna hade sitt ursprung 
från en stor översvämning och grunden var ett sedimentärt ursprung. 
PNEUMATOLYS, (pneumatolysis) - Metasomatisk inverkan som vattenrika, överkritiska 
(>400oC) restmagmatiska lösningar, dvs. pneumatolytiska sådana, utövar på de bergarter 
som de kommer i kontakt med. 
PNEUMATOLYTISKT STADIUM, (pneumatolytic stage) - Stadium i en magmas utveckling 
som avlöser det pegmatitiska och som vid ca 400oC övergår i det hydrotermala stadiet.  
PODSOL, (podsol) - Jordmån som förekommer i kalltempererade, fuktiga (humida) klimat, 
oftast i barrskogsmiljö. Den är Sveriges vanligaste jordmån och utgör c:a 70 % av  arealen 
fast mark. Ordet podsol kommer av ryska pod (under) och zola (aska). Podsol karakteriseras 
av de olika mer eller mindre tydliga skikten eller horisonterna. De olika horisonterna 
betecknas med bokstäverna L (förnalager), O (mårlager), A (humusblandad övergångszon), 
E (blekjord), B (rostjord) och C (underlag). Ofta ges också ett index för att närmare 
specificera horisontens egenskaper. Rostjorden kallas därför för Bs där "s" står för 
seskvioxider och syftar på en ansamling av järn- och aluminiumföreningar. I mårlagret sker 
nedbrytningen av förnan. Under denna process bildas kelater genom mikroorganismers 
aktivitet i marken. Kelaterna består av vattenlösliga komplexa föreningar mellan humus och 
oorganiska ämnen, främst järn och aluminium. Tillsammans med organiska syror med låga 
pH-värden medverkar de i vittringen och därmed uppkomsten av blekjorden. När kelaterna 
rör sig från ytan mot djupet sker reaktioner med olika vittringsprodukter, bl.a. från 
blekjorden. Dessa utfälls och ackumuleras och bildar anrikningshorisonten – rostjorden. 
POLYMORFI, (polymorphism) - Egenskaper hos vissa grundämnen och isokemiska föreningar 
(t.ex. mineral) att uppvisa olika struktur. Exempel utgör kol som uppträder dels som 
diamant, dels som grafit; föreningen Al2SiO5 förekommer som mineralen andalusit, 
sillimanit och kyanit. I det första exemplet talar man om dimorfi och i det andra om trimorfi. 
POR, (pore, void) - Tomt eller vattenfyllt mellanrum mellan kornen i en bergart. 
PORFYR, (porphyry) - Helt eller övervägande kristallin, oftast massformig, mer eller mindre 
kiselsyrarik silikatbergart av växlande färg, oftast svart till grå men förekommer också som 

 
61 
röd, rödbrun eller brunviolett. Namnet användes under antiken som beteckning på bergarter 
med röd (purpurröd) färg, lämpliga att använda som ornamentsten. Geologerna använder 
idag termen för bergarter med porfyrisk textur, där större kristaller av kvarts, fältspat, 
hornblände m.m. ligger inbäddade i en mer finkornig grundmassa (matrix). Texturen 
uppkommer då en magma kyls och börjar kristallisera, varvid de större kristallerna kan växa 
fritt i smältan och bilda så kallade strökorn eller fenokrister. En senare, snabb avkylning av 
magman leder till att denna stelnar till en grundmassa med vanligen finkornig eller tät, 
ibland till och med glasig textur. I denna grundmassa blir de först bildade kristallerna 
inbäddade. Beteckningen porfyr används i Sverige mest för kiselsyrarika (sura) vulkaniska 
bergarter, men också för gångbergarter (sprickfyllnader) kallade gångporfyrer och för vissa 
graniter (porfyrgraniter) som ofta kristalliserat på ringa djup i jordskorpan. Sålunda har 
porfyr bildats dels genom stelning av lava på eller strax under jordytan, dels genom 
avlagring av och ”förstening” av vulkanisk aska. Karakteristiskt för bergarten är kristaller av 
i första hand kvarts och fältspat utströdda i den finkorniga eller täta grundmassan. Porfyr är 
vanlig i norra Dalarna samt södra Härjedalen men liknande bergarter uppträder även i 
Småland. I Dalarna har bergarten nyttjats vid tillverkning av bl.a. smycken och 
prydnadsföremål i det forna Älvdalens porfyrverk. 
PORFYRISK, (porphyric) - Om texturen hos en magmatisk bergart vilken kännetecknas av att 
enskilda kristaller med eller utan utvecklade, plana kristallytor ligger spridda i en finkornig 
eller glasig grundmasssa (matrix). Den porfyriska texturen uppstår genom att magman redan 
i sin kammare utskilt kristaller vilka, när väl magman kommit nära eller upp på jordytan, 
omgivits av den till en finkornig kristallmassa eller ett glas snabbt stelnande smältan. 
POROSITET, (porosity) - En bergarts porvolym, uttryckt i procent av den totala volymen. 
POSTGLACIAL TID, (postglacial time, holocene) - Tiden efter senaste istiden, dvs. den 
mellanistid som vi med största sannolikhet lever i. Det vetenskapliga namnet är holocen. 
Postglacial tid började för ca 10.000 år sedan då en kraftig klimatförbättring inträdde. 
Klimatoptimum inträffade för 7.000-5.000 år sedan. Medeltemperaturen var då 2-4 grader 
högre än i dag. Med postglacial värmetid avser man detta klimatoptimum samt tiden närmast 
före och efter detsamma. Några mera exakta tidsgränser brukar ej anges, även om termen 
ibland ges som Synonym för atlantisk tid. 
POSTOROGEN, (postorogenic) - Om geologisk bildning vilken är yngre än en viss orogenes. 
PRECIPITAT, (precipitate) - Kemisk utfällning. 
PREKAMBRIUM, (Precambrian) - Traditionell benämning på den eon som enligt modernare 
nomenklatur uppdelas i eonerna arkeikum (3800-2500 miljoner år sedan) och proterozoikum 
(2500-542 miljoner år sedan). 
PRIMOROGEN, (primorogenic) - Om geologisk bildning vilken tidsmässigt är knuten till en 
viss orogenes inledande utvecklingsskede. 
PRISMA, (prism) - Kristallografisk betydelse av en kristallform som är sammansatt av ytor vilka 
skär varandra utefter parallella kanter. Ett prisma kan bestå av tre, fyra, sex, åtta eller tolv 
ytor. 
PROFIL, (profile, section) - Inom geologin en graﬁsk återgivning av hur lagerföljder i 
berggrunden eller i lösa jordlager ser ut. 
PROTEROZOIKUM, (Proterozoic) - Eon som omfattar tidsintervallet 2500 - 570 Ma f.nd. 
Yngre prekambrium. Synonym algonk. 
PROTOATLANTEN, (Proto-Atlantic Ocean) - Djuphav mellan Europa och Nordamerika, 
vilket existerade ungefär under kambrium-silur. 
PROTOGINZONEN, (protogine zone) - Geologisk benämning på den deformations- eller 
svaghetszon som löper i nord-sydlig riktning genom södra Sverige från Värmland i norr till 
norra Skåne i söder. Väster om protoginzonen, Västra Götaland, Halland och västra Småland 
dominerar gnejser av olika slag. Öster om protoginzonen dominerar granit. Zonen 

 
62 
karakteriseras av stråk med gångbergarten hyperitdiabas, som är en magmatisk 
kiselsyrafattig bergart, seg och hård till sin karaktär. Granit och gnejs är kiselsyrarika 
bergarter, granit magmatisk och gnejs metamorf. Hyperitdiabas kallas ibland felaktigt för 
”svart granit”. Felaktigt därför att den i sin mineralsammansättning ej har någon släktskap 
med granit. 
PULVERFÄRG, (streak) - Streck. 
P-VÅGOR, (P-waves) - Seismiska volymsvågor vilka framkallar partikelrörelser i Jorden 
innebärande alternerande kompression och expansion i vågornas fortplantningsriktning. 
Sättet på vilket vågutbredningen sker är longitudinellt. Jfr S-vågor. 
PYKNOMETER, (pyknometer) - Ett glaskärl med känd volym för att bestämma tätheten eller 
den specifika vikten hos vätskor. 
PYRIT, (pyrite) - Mineral tillhörande det isometriska eller kubiska systemet med kemiska 
formeln FeS2, guldliknande utseende eller glans. Uppträder allmänt i alla slag av bergarter 
och har speciellt ekonomisk betydelse som svavelmalm t ex för framställning av svavelsyra. 
Som järnmalm är betydelsen mycket begränsad. I sedimentära bergarter förekommer 
mineralet huvudsakligen som konkretioner med kubisk eller oktaedriska kristaller eller 
prismor. Benämns även svavelkis.  
PYROKLASTISK , (pyroclastic) - Om sediment som är sammansatt av produkter av vulkanisk 
explosiv verksamhet. 
PYROKLASTISK TEXTUR, (pyroclastic texture) - Term betecknande en klastisk textur 
(fragmenttextur), sammansatt av mineral- eller bergartsfragment, uppkommen i samband 
med (explosiv) vulkanism. Termen pyroklastisk finns också i sammansättningar som 
pyroklastisk bergart eller pyroklastit m.m. 
PYROKLASTISKT FLÖDE, (pyroclastic flow) - Form av utbrottsprodukter som består av ett 
moln av het gas och aska som bildas vid ett explosivt vulkanutbrott. Då stora mängder heta 
vulkaniska gaser släpps ur vulkanen och blandas med fasta eller flytande partiklar bildas s.k. 
glödmoln, som flyter med hög hastighet utför vulkansluttningen och orsakar stor förödelse. 
PYROKLASTIT, (pyroclastic rock) - Pyroklastisk bergart.  
PYROLYS, (pyrolysis) - Process där ett ämne upphettas i en syrefri miljö, så att det sönderfaller 
utan att förbränning sker. Vid pyrolys avgår flyktiga ämnen i gasform, medan en återstod i 
fast eller flytande form blir kvar. Pyrolys är därför en form av termisk nedbrytning. Oftast 
kan både ämnena som avgår och återstoden utnyttjas, till exempel som bränslen eller 
råmaterial. Pyrolys är också ett stadium under förbränning av många bränslen, såsom 
biomassa. Under pyrolysen avgår då flyktiga ämnen från bränslet och stoppar dess kontakt 
med syre. De flyktiga ämnena fattar sedan eld och processen fortsätter tills alla flyktiga 
ämnen har avgått. 
PYROXEN, (pyroxene) - Sammanfattande namn för en mineralgrupp av silikater av Mg, Ca, Fe, 
Al och Na i olika proportioner och med spaltytor i två riktningar som bildar vinkeln 87o med 
varandra. 
 
R 
 
RADIOMETRISK DATERING, (radiometric dating) - Bestämning av en bergarts absoluta 
ålder genom mätning av halten av en radioaktiv isotop och dess sönderfallsprodukt, t ex K40 
och Ar40. Radiometriska åldersbestämningar anger när de i bergarten ingående mineralen 
bildades och kan därför endast i undantagsfall användas för sedimentära bergarter. 
RAMBYGGARE, (frame-builder) - Kalkutsöndrande sedentära organismer som har förmåga att 
bygga upp vågresistenta strukturer (ramverk) och därigenom bilda t ex rev. 
RAMVERK, (framework) - Vågresistent struktur uppbyggd av kalkutsöndrande sedentära 
organismer, t ex kolonibildande koraller, kalkalger, svampdjur och bryozoer. 

 
63 
RANDHAV, (marginal sea) - Det epikontinentalhav som är beläget på kontinentalranden. 
RANDOMRÅDE, (cratonic margin) - De yttre, vanligen lägre liggande, områdena av en kraton. 
RANDREV, (fringing reef) - Korallrev beläget längs stranden, med flat överyta som torrläggs 
vid lågvatten. 
RAPAKIVIGRANIT, (rapakivi granite) - [Av fi. rapautua = vittra; kivi = sten] Vanligen biotit- 
och amfibolförande granit med porfyrisk textur, vilken karakteriseras av rundade, några 
centimeter stora kristaller av röd eller grå kalifältspat, oftast mantlade av grå plagioklas 
(oligoklas). Vissa av rapakivigraniterna vittrar till grus, sannolikt genom mekanisk vittring. 
RAUK, (sea-stack) - Stenformation bildad genom abrasion. Ett geologiskt vittringsfenomen som 
bildas när relativt mjukare bergarter vid stränder eroderas av det omgivande havet och en 
hårdare kärna av kalksten blir kvar. Raukar är vanliga på Gotland, men finns också på 
Öland. Synonym stenpelare. 
RAVIN, (gully) - En dalgång som har bildats genom att ett vattendrag har eroderat ned i lösa 
avlagringar, ofta i finkornigt material, såsom silt. Ravinen skiljer sig emellertid från dalar 
och är vanligen en relativt brant landformation (ofta mellan 20-70% lutning). Raviner kan 
vara såväl torra som genomflutna av det vattendrag som en gång skapade dem. Vanligt är 
emellertid att dessa strömmar är oregelbundna eftersom deras storlek ofta inte är nog stor för 
att medge en ständig vattenström. 
RECENT, (recent) - ”nutid”, i tiden efter den sista nedisningen i Europa. Synonym holocen. 
”REDBEDS”, (redbeds) - I den ursprungliga betydelsen avser termen kontinentala klastiska 
sediment eller bergarter med hög halt av hematit, vilket vanligen förekommer som en 
beläggning på kornen och därigenom  ger sedimentet dess röda färg. Exv. Old Red-
sandstenen i Nordeuropas devon. Sådana ”redbeds” anses vara indikatorer på varmt och torrt 
klimat. Numera används termen ofta generellt för alla rödaktiga sediment och bergarter, 
oberoende av bildningssätt. Rödlager används hellre än red beds. 
REGIONALMETAMORFOS, (regional metamorphism) - Bergartsbildande processer av 
metamorf natur som försiggår inom en aktiv orogen zon, mellan det djup där en begynnande 
smältning (anatexis) sker och den nivå ovan vilken den renodlade dynamometamorfosen 
härskar. Namnet regionalmetamorfos har valts med hänsyn till processernas väldiga rumsliga 
omfattning i motsats till lokalt verkande processer, exempelvis kontaktmetamorfos. 
REGNDROPPSMÄRKEN, (rain prints) - Små runda kraterliknande fördjupningar i 
sedimentytan, främst bevarade i klastiska slambergarter. För att regndroppsmärkena skall 
bevaras krävs att sedimentytan inte är ständigt fuktig, och dessa märken indikerar därför ofta 
ett torrt och varmt klimat med sporadiska regn. 
REGOLIT, (regolite) – Beteckning för det lager av löst minerogent material som täcker 
berggrunden utan att någon genetisk aspekt anges. Synonym jordart. 
REGRESSION, (regression) - Tillbakadragande av havet från landområdena, dvs 
strandförskjutning i riktning mot havet, orsakad av landets höjning eller havsytans sänkning. 
REKRISTALLISERING, (recrystallization) - Omkristallisering. 
REPLACERING, (replacement) - Diagenetisk process varvid ett mineral utlöses och ett annat 
utfälls i dess ställe, ofta med bibehållande av det första mineralets kristallform. Exempelvis 
dolomitisering och i vissa fall av förkisling. Synonym metasomatos. 
REPLAVA, (ropy lava) - Valklava. Synonym pahoehoe lava. 
RESERVOAR, (reservoir) - Ackumulation av t ex kolväten i en porös bergart p g a fällstruktur. 
RESTMAGMATISKA LÖSNINGAR, (restmagmatic fluids) - Vattenrika lösningar 
(pegmatitiska, pneumatolytiska och hydrotermala) som återstår efter det att en magma under 
sitt stelnande genom kristallisation fullbordat det likvidmagmatiska stadiet. 
REV, (reef) - Vågresistent struktur (ramverk) uppbyggd av kalkutsöndrande sedentära 
organismer, såsom kolonibildande koraller, kalkalger, svampdjur, bryozoer, vars hålrum 

 
64 
gradvis fyllt med rester av döda organismers yttre eller inre kalkskelett. Recenta rev bildas 
övervägande i varma hav på grunt vatten. Synonym kalkrev. 
REVDETRITUS, (reef detritus) - brottstycken av revbildande organismer bildade genom 
erosion av revet. Jfr revtalus. 
REVERS FÖRKASTNING, (reverse jointing) - Förkastning som är resultatet av att 
jordskorpan utsatts för sammanpressande, väsentligen horisontellt verkande krafter. 
Härigenom har det ovan förkastningsytan belägna blocket pressats fram eller upp över det 
underliggande. Jfr normal förkastning. 
REVKALKSTEN, (reef limestone) - Ett litifierat rev, dvs en autokton kalksten bestående av 
rambyggande organismer med sedimenterade kalkpartiklar i hålrummen. Synonym bindsten. 
Jfr bioherm. 
REVTALUS, (reef talus) - Massiva bergartslager av revdetritus, avlagrade mer eller mindre 
lutande längs revkanten. Jfr revdetritus. 
RIFT, RIFT VALLEY, (rift) - Dal med regional utsträckning begränsad av normala 
förkastningar. Jfr gravsänka. 
RINGSILIKATER, (cyclosilicates) - Cyklosilikater. Karakteriseras av att [SiO4]4- -tetraedrar är 
hoplänkade till ringar, vilka binds till varandra med hjälp av katjoner. Tre typer av ringar 
förekommer. 
RIPPEL, (ripple marks) - Vågliknande mönster på en sedimentyta (oftast sand- eller siltsten), 
bildat genom transportmediets pulserande rörelser. Med varandra parallella, raka eller böjda 
kammar vilka alternerar med fåror på ytan av ett klastiskt sediment. Exempelvis 
böljeslagsmärken. 
RITSHÅRDHET, (hardness) - Hårdhet. Fysikaliskt karaktärsdrag som används vid 
mineralbestämning. 
RIVNINGSBRECCIA , (breccia) - Bergart bestående av hopläkta större, kantiga partiklar, vilka 
bildats vid den krossning som uppstår då två berggrundsblock i kontakt rör sig relativt 
varandra utefter en förkastning. 
RODINIA, (Rodinia) - Hypotetisk superkontinent som antas ha existerat för 1 200-800 miljoner 
år sedan, vid slutet av den mesoproterozoiska eran och början av den neoproterozoiska eran. 
När Rodinia rämnade frigjordes kontinenterna Baltica, Sibiria, Laurentia och storkontinenten 
Gondwanaland. 
ROMBOEDRISK, (rhombohedral) - Den tätaste formen av packning med ett 
porositetsminimum av 26% vid sfäriskt lika stora korn. Synonym tätpackning. 
ROMBPORFYR, (rhomb-porphyry) - Beteckning för vissa, bl.a. permiska, gångbergarter i 
Oslofältet och Bohuslän, innehållande rombiska fältspatkorn. Magmatisk bergart. 
ROMSTEN, (oolite) - bergart uppbyggd av ooider. Synonym oolit. 
ROST, (rust) - Benämning på spröda, porösa och vattenhaltiga järnoxider, vanligtvis bruna till 
rödbruna i färgen, som bildas då järn korroderar, eller rostar, i närvaro av vatten och syre 
(oxygen). På grund av rostens porösa natur skyddar det inte det underliggande järnet mot 
vidare korrosion. 
ROSTJORD, (illuvial horizon) - Rödbrunt, på järnoxidhydrater anrikat skikt hos jordmånen. Jfr 
podsol. 
RULLSTENSÅS, (esker) - Långsträckt, smal, brantsidad och längs sin sträckning vindlande 
rygg i ett moränlandskap. Åsen består av sand, grus och även grövre material. Detta har 
avlagrats ur en partikelförande smältvattenström inuti eller under ett stagnerat, alternativt 
retirerande istäcke, där strömmen framflutit mellan isväggar eller i en tunnel. Efter isens 
bortsmältning har det smältvattentransporterade materialet kvarblivit bildande en rullstensås. 
RUBIN, (ruby) – En röd variant av mineralet korund, innehållande små mängder krom. Ädelsten 
med djupröd färg. 

 
65 
RUDIT, (rudite) - Sedimentär bergart huvudsakligen uppbyggd av partiklar > 2 mm. 
Medelkornstorlek 60 - 2 mm (SGF:s skala). Jfr konglomerat. 
RUDSTEN, (rudstone) - Kalksten bestående av partiklar i kontakt med varandra, av vilka minst 
10% är > 2 mm. 
RUNDHÄLL, (roche moutonnée) - En långsträckt bergkulle som slipats av inlandsisen i dess 
rörelseriktning. Den sida som varit vänd mot isrörelsen, stötsidan, är karaktäristiskt flackt 
rundslipad, medan sidan som varit vänd från rörelseriktningen, läsidan, är skrovlig och 
stupar brant. På läsidan har isen ”plockat” med sig lossbrutna bergartsbitar. 
RUNDNING, (roundness) - Graden av avrundning genom attrition av en klastisk 
sedimentpartikels kanter. Jfr sfäricitet. 
RYGG, (ridge) - Långsträckt upphöjning av ett berggrundsområde. Jfr horst. Genetiskt skilt från 
ås. 
RYOLIT, (rhyolite) - Lavabergart eller sur vulkanit (> 65% SiO2) bestående av en 
mikrokristallin till glasig grundmassa med strökorn av kvarts och alkalifältspat, eventuellt 
även plagioklas och biotit. Granit är ryolitens motsvarande djupbergart. Detsamma som 
liparit eller kvartsporfyr. Namnet används främst i engelsk och amerikansk litteratur men 
ofta även i Sverige. Magmatisk ytbergart. 
RYSSKANNBORR, (Russian peat corer) - En typ av kannborr, där funktionsdugligheten ökat i 
jämförelse med Hillerborren. Borren beskrevs ursprungligen av Belekopytov och 
Beresnevich (1955) under benämningen Giktorfs torvborr. Provtagaren är utformad som en 
halvcylindrisk kanna, som roteras 180° mot en längsgående vinge, som vid användandet 
hålls fast i provmediet som ett utskjutande roder. Genom denna konstruktion kan 
provtagaren, i stängt läge, med hjälp av handkraft och skarvbara sondstänger föras ned till ett 
bestämt provdjup utan att sedimentet där provet tas, blir påverkat eller stört. Genom 
vridningen innesluts provet i provkannan varefter det kan hämtas upp. Störningar av 
lagerföljden minimeras på detta sätt. Andra fördelar är att provet lätt exponeras som en 
sammanhängande sträng, liggande på vingen då provtagaren öppnas genom att kannan vrids 
180°. Den vanligaste längden på kannan (provtagaren) är 0,5 m eller 1 m och diametern är 
c:a 5 cm. Skarvstängerna består av stålrör av 1,0 eller 1,5 m längd. 
RYSKA PLATTFORMEN, (Russian platform) - Den geologiska region i östra Europa, med 
tjocka lager av ﬂacka, lågt belägna sedimentära bergarter, som bildades under yngre 
prekambrium (neoproterozoikum) till tertiär (c:a 700 miljoner–5 miljoner år gamla). 
Plattformen består av området mellan Uralbergen i öster, Baltiska skölden i väster och 
nordväst, Ukrainas urbergsområde i söder och den s.k. Tornquist-zonen i sydväst. Även 
berggrunden i södra Östersjön (inklusive Öland och Gotland) inkluderas i Ryska 
plattformen, som sträcker sig västerut till Kalmarsundsområdet. Synonym Ryska plattan, 
Östeuropeiska plattformen. 
RÅOLJA, (crude oil) - Den råvara som erhålls ur oljeborrhålen (efter en gasavskiljning). 
RÖDA JORDEN, (red earth) - Ett skogsområde beläget 3 km sydväst om Riddarhyttan i 
Skinnskattebergs kommun. Namnet kommer av den röda, järnoxidrika jorden i området. 
Ingår i Ekomuseum Bergslagen. Här finns de äldsta, hittills kända resterna i Sverige av 
järnframställning. 
RÖDFYR, (burned alum shale) - Bränd alunskiffer. Restprodukt när man bränner alunskiffer vid 
kalkbrott. Då alunskiffer har en hög halt av organiskt material upptäckte man att vid hög 
temperatur gick den att använda som bränsle. Rödfyr känns igen på sin lagerstruktur och 
främst sin starkt tegelröda färg. Idag kan man hitta högvis med rödfyr vid gamla kalkbrott 
vid till exempel Hunneberg och Kinnekulle, där restprodukten lämnats kvar efter 
kalkproduktionen. Rödfyren har haft ett brett användningsområde, mest som 
utfyllnadsmaterial men även som vägbeläggning och underlag till tennisbanor. Alunskiffer 
och även rödfyr, innehåller uran och andra farliga ämnen som arsenik, vanadin och 

 
66 
molybden. Att använda rödfyr kan därför skapa både förorenad mark och förorenat 
grundvatten. 
RÖKSTENEN (the Rök stone) - En av Sveriges mest kända runstenar och även försedd med 
världens längsta runinskrift, totalt cirka 760 tecken. Rökstenen är belägen vid Röks kyrka i 
Ödeshögs församling, Ödeshögs kommun, Östergötland. Stenen är ett block av ljusgrå 
finkornig granit, cirka 382 cm hög (varav 125 cm under marken), 138 cm bred samt mellan 
19 och 43 cm tjock. Stenblocket har förmodligen hämtats i närheten. Stenen sägs ibland vara 
startpunkten i den svenska litteraturens historia, dvs. det äldsta bevarade litterära verket. 
RÖKTOPAS, (smoky quartz) - Gråbrunt färgad bergkristall, i regel ej så mörk som morionen; 
användes som ädelsten och är kanske den enda ädelsten, som har brun färg. 
RÖNTGENDIFFRAKTOMETRI, (x-ray diffraction analysis, XRD) - Bestämning av ett 
bergartsprovs mineralogiska sammansättning genom röntgenanalys. Varje mineral i 
kristallform bryter (reflekterar) röntgenstrålar i en för mineralet karakteristisk vinkel. Genom 
mätning av denna vinkel kan avståndet mellan atomplanen i mineralet beräknas och 
mineralet därigenom identifieras. 
 
S 
 
SACKAROIDAL, (saccharoidal) - ”Sockrig”. 
SAFIR, (saphire) – Ädelstensvariant av korund, som är aluminiumoxid med den kemiska 
formeln Al2O3. Safirer kan vara blå, gula eller rosa. 
SALINITET, (salinity) - Salthalt. 
SALTATION, (saltation) - Hoppande rörelse hos sedimentpartiklar vilka fraktas av strömmande 
vatten och luft. 
SALTDÔM, (salt dome) - Dômformad struktur i sedimentlagren bildad genom en uppträngande 
saltplugg och vanligen överstigande en kilometer i diameter. Jfr diapir, saltplugg. 
SALTPLUGG, (salt plug) - En saltmassa som trängt upp ca 5-10 km genom sedimentlagren och 
utgör kärnan i en saltdôm eller saltdiapir. Jfr diapir, saltdôm. 
SALTSPRÄNGNING, (salt weathering) - Mekanisk nedbrytning av bergarter genom 
saltutfällning från övermättade lösningar i bergartsporerna. Effekten beror på att en 
övermättad lösning har mindre volym än den mättade lösningen med utfällda kristaller. 
SAMZON, (concurrent range zone) - En biozon som karakteriseras genom samtidig närvaro av 
flera taxa, d.v.s. det avsnitt av lagerföljden där dessas utbredningszoner överlappar. 
SAND, (sand) - Kornstorleksfraktion. Enligt Atterbergs kornstorleksskala 2 - 0,2 mm. Enligt 
SGF:s skala 2 - 0,06 mm. 
SAND, (sand) - Okonsoliderat sediment bestående av partiklar i storleksintervallet 63 µm till 2 
mm.  
SAND, (sand) - Jordart (regolit) vilkens medelkornstorlek faller inom ovan angivna intervall. 
SANDIG KALKSTEN, (quartziferous limestone) - En kalksten med större eller mindre halt av 
kvartspartiklar av sandstorlek. Jfr Kalksandsten. Sedimentär bergart. 
SANDSTEN, (sandstone) - Terrigen klastisk bergart, huvudsakligen bestående av partiklar av 
sandstorlek (vanligen kvarts), dvs. 63 µm - 2 mm. Till bergart hårdnad sand. Sedimentär 
bergart. Jfr arenit. 
SANDUR, (sandur) - Isländskt uttryck för isälvsavlagring eller alluvialslätt som bildats på land 
framför en glaciär. 
SAPROLIT, (saprolite) - Jordig, lerrik vittringsåterstod av en bergart. Begreppet används om 
den undre delen av en vittringsprofil. Saproliten har ofta bevarat primärbergartens struktur. 
SCORIA, (scoria) – Typ av slaggartad bergart, liknande pimpsten. Det är en lätt extrusiv bergart, 
som dock har stora, tydliga gasbubblor och en mörkare färg än pimpsten. 

 
67 
SEDENTÄR, (sedentary) - Fastsittande. Ung. Synonym sessil. 
SEDENTÄR JORDART, (residual soil) – Uttryck för en jordart som bildats på platsen utan att 
ha transporterats, t. ex. genom mekanisk vittring (sönderdelning) av underliggande 
berggrund eller genom ackumulation av organiskt material vid bildandet av en torvmark. 
SEDIMENT, (sediment) - Okonsoliderat bergartsmaterial. Från luft, vatten eller is, under 
normala betingelser på jordytan avlagrat fast material (t.ex. sand, lera), varvid det vanligen 
sorterats och skiktats. Dessutom sådant material som ackumulerats genom kemisk utfällning 
(t.ex. oorganiskt salt)  eller genom sekretion av organismer (t.ex. revkalksten). Termen 
används även, något oegentligt, om litifierat material, d.v.s. som synonym till 
sedimentbergart. 
SEDIMENTATION, (sedimentation, deposition), - Avlagring av bergartsmaterial. Process som 
leder till att ett sediment kommer till avsättning.  
SEDIMENTBERGART, (sedimentary rock) - Bergart som bildats vid litifiering av material 
som avlagrats på havsbottnen, i floder, sjöar, öknar, etc. Synonym sedimentär bergart. Jfr 
sediment. 
SEDIMENTERA, (deposit) - Avsättas, avlagras, sjunka till bottnen. 
SEDIMENTGNEJS, (paragneiss) - Till gnejs omvandlad sedimentbergart. Metamorf bergart. 
SEDIMENTOLOGI, (sedimentology) - Studiet av sediment och sedimentbergarter och deras 
bildningsprocesser. Från grek, egentligen läran om det som avsatts. 
SEDIMENTPETROGRAFI, (sedimentary petrogarphy) -  Beskrivning och klassificering av de 
sedimentära bergarterna. 
SEDIMENTPETROLOGI, (sedimentary petrology) - Studiet av de sedimentära bergarterna ur 
olika aspekter, särskilt sammansättning, struktur, textur och genes. 
SEDIMENTSTRUKTUR, (sedimentary structure) - En struktur hos en sedimentbergart bildad 
antingen vid avlagringen (primär) t ex rippel och torksprickor, eller under diagenesen 
(sekundär), t ex styloliter. 
SEDIMENTÄR BERGART, (sedimentary rock) - Bergart som bildats vid litifiering av material 
som avlagrats på havsbottnen, i floder, sjöar, öknar, etc. Synonym sedimentbergart. Jfr 
sediment. 
SEDIMENTÄR FACIES, (environmental facies) - Ett sediment eller en bergarts 
bildningsmässiga aspekter, t ex eolisk, fluvial, neritisk, etc. facies. Jfr litofacies. 
SEISMISKA VÅGOR, (seismic waves) - Elastiska vågor som emitteras från ett jordbävnings- 
eller explosionscentrum. Vågornas hastighet bestäms såväl av vågtyp (t.ex. P-vågor och S-
vågor) som av elasticitets- och densitetsegenskaperna hos det material i Jorden genom vilket 
vågorna fortplantas. 
SEISMISKA ZONER, (seismic zones) - I förhållande till sin längd smala bälten inom vilka 
merparten av Jordens skalvcentra är belägna. De seismiska zonerna definierar gränserna för 
de litosfäriska plattorna. 
SEISMOLOGI, (seismology) - Studiet av jordbävningsvågor, bl.a. för att undersöka Jordens 
inre byggnad. 
SEKULÄRA RÖRELSER, (secular movements) - Vertikala uppåt- eller nedåtriktade, ihållande 
rörelser hos jordskorpan. Rörelserna, som sker mycket långsamt, äger bestånd under 
tiotusentals år och mer. 
SEKUNDÄRA MINERAL, (secondary minerals) - I en jordart eller bergart förekommande 
mineral, som är en omvandlingsprodukt av bergartens ursprungliga, primära mineral. Ett 
mineral som är yngre än den bergart i vilken det förekommer. Exempel är lermineral. 
SENOROGEN, (late kinematic) - Om geologisk bildning som tidsmässigt är knuten till en viss 
orogenes avslutande skede. Synonym serorogen. 
SERICIT, (sericite) - Finfjällig kaliglimmer (muskovit). 

 
68 
SERIE, (series) - Kronostratigrafisk enhet, omfattande alla bergarter som bildats under den 
motsvarande geologiska epoken. 
SERPENTIN, (serpentine) – Ett magnesiumhaltigt silikatmineral med formeln Mg6Si4O10(OH)8. 
Termen används såväl för mineralet som för bergarten med det mer relevanta namnet 
serpentinit eller serpentinsten. Två strukturformer av mineralet är antigorit och krysotil. 
SERPENTINASBEST, (serpentine asbestos) – Synonym benämning för krysotil. 
SERPENTINIT, (serpentinite) – En metamorf bergart som domineras av mineralet serpentin 
men dessutom ingår granat, olivin, pyroxen, amfibol, talk och malmmineral. Färgen är 
vanligen i olika gröntoner eller andra färgskiftningar som beror på 
mineralsammansättningen. Synonym serpentinsten. 
SESSIL, (sessile) - Fastsittande (om djur och växter). Ung. Synonym sedentär. 
SEVE, (seve) - Benämning på ett av fjällkedjans största komplex av skollor, med högfjäll som 
Kebnekaise, Sarek, Sylarna och Helagsfjällen. Dessa skollor härrör från riftbassänger och 
riftmagmatiska bergarter i kanten av kontinenten Baltica och från havsbottnen utanför. 
SFÄRICITET, (sphericity) - Rundhet hos en sedimentpartikel. Jfr rundning. 
SIAL, (sial) - Petrologisk benämning på jordskorpans övre lättare lager (kontinenterna), vilket 
består av granitiska bergarter rika på kisel (Si) och aluminium (Al). Jfr sima. 
SIBERIA, (Siberia) - En förhistorisk kontinent vars landmassa numera ingår i Eurasien. Siberia 
har tidigare varit en fristående kontinent och ibland hängt ihop med andra kontinenter allt 
beroende på hur de har förflyttat sig i förhållande till varandra under årmiljonerna sedan sin 
tillblivelse. 
SIDERIT, (siderite) - Mineral tillhörande det trigonala kristallsystemet med kemisk formel 
FeCO3, vanligen innehållande även magnesium och mangan. Vanligen brunt till vitt mineral 
som uppvisar en romboedrisk spaltning. Mineralet förekommer bl.a. i lerstenar och som 
konkretioner och utgör en viktig järnmalmskälla, t ex eng. ironstone och franska minette 
malmer. 
SIKTNING, (sieving) - Att under skakning låta ett löst sediment passera en kolonn av över 
varandra staplade siktar med nedåt avtagande maskvidd (maskstorlek, eng. mesh) hos 
siktdukarna. Genom vägning av den del av partikelmassan som stannat på var och en av 
siktdukarna erhålls massans kvantitativa fördelning på de kornstorleksklasser vilka 
definieras av siktarnas respektive maskstorlekar. 
SIKTANALYS, (sieve analysis) - Metod för jordartsanalys varvid ett jordprov får passera 
genom en serie metallnätssiktar vars nätmaskor stegvis minskas nedåt i siktsystemet. 
Partiklar av olika storlek kommer då att fångas upp i olika siktar, varefter fraktionerna kan 
vägas var för sig. Siktanalys tillämpas rutinmässigt på partiklar med en diameter större än 
0,06 mm, dvs. ﬁnsand (grovmo) och grövre eftersom partiklarna ej får vara aggregerade utan 
måste föreligga som enkelkorn. 
SIKTNINGSKURVA, (sieve analysis curve) - Graﬁsk framställning av den viktfördelning 
mellan kornstorleksfraktionerna som erhålls vid siktning av ett jordprov. Synonym 
siktkurva. 
SILIKATER, (silicates) - Oorganiska föreningar mellan kisel och syre såsom salter bildade av 
kiselsyra och något annat ämne, huvudsakligen aluminium, järn, kalcium, kalium, natrium 
eller magnesium. Silikater är vanligen mycket beständiga och förekommer naturligt som 
bergartsbildande silikatmineral (t.ex. fältspat, kvarts, glimmer, kaolinit) vilka utgör mer än 
90 massprocent av jordskorpan, huvudsakligen fältspater (60 %), amfiboler, pyroxener och 
oliviner (17 %) och kvarts (12 %). Silikatjonerna har den egenskapen att de kan kopplas 
samman genom syrebryggor till komplexa strukturer av isolerade grupper, ringar, kedjor, 
skikt eller tredimensionella nätverk. Strukturerna varierar delvis beroende på i vilken 
omfattning som andra ämnen ersätter kiseljoner i silikatbildningen. Strukturerna är mycket 
stabila om de enbart består av kisel och syre varför vittringen av sådana mineral (kvarts) är 

 
69 
en mycket långsam process. Silikater där något av de tidigare uppräknade ämnena ingår blir 
mer lättvittrade. Silikat ingår i glas, porslin, keramik, cement, ädelstenar (smaragd, 
akvamarin, turmalin och topas) och ornamentsten (jade, rodonit). Vid klassifikation av 
mineralen, baserat på deras kemiska uppbyggnad utgör silikaterna den mest omfångsrika 
klassen. Kristallografiskt omfattar de grupperna nesosilikater (ö-silikater); sorosilikater 
(gruppsilikater); cyklosilikater (ringsilikater); inosilikater (kedjesilikater); fyllosilikater 
(skiktsilikater) och tektosilikater (nätverk- eller fackverssilikater). 
SILJANSRINGEN, (the Siljan ring structure) - Europas största nedslagskrater (astroblem), med 
en diameter på ca 55 km. Kratern skapades då en cirka 4 km i omkrets stor meteorit slog ned 
och träffade Jordens yta under devon för 360-368 miljoner år sedan. Insjön Siljans form är 
ett direkt resultat av kraterns utseende. Nedslagets effekter syns också tydligt i berggrunden i 
området då de ordoviciska och siluriska bergarterna ligger som en ring runt Siljan. 
SILLIMANIT, (sillimanite) - Mineral uppträdande i smala prismor eller stråliga prismaknippen 
med fettartad, glasglänsande glans. Kemisk sammansättning Al2SiO5. 
SILT, (silt) - Kornstorleksfraktion mellan 2 - 63 µm. Geoteknisk term som omfattar och ersätter 
fraktionerna mjäla och finmo enligt Atterbergs skala. 
SILT, (silt) - Okonsoliderat sediment bestående av 2-63 µm stora partiklar. 
SILTIT, (siltite) - Bergart huvudsakligen bestående av partiklar av siltstorlek, dvs 2-63 µm. Jfr 
siltsten. 
SILTSTEN, (siltstone) - Terrigen klastisk bergart som till > 2/3 består av partiklar av siltstorlek, 
d.v.s. 2-63 µm. Jfr siltit. 
SILUR, (Silurian) - Den yngsta tidigpaleozoiska perioden, täckande tidsintervallet 444 - 416 Ma 
f.nd. Silur är även namnet på motsvarande system. Geologisk period som kännetecknas av 
att primitiva svampar och kärlkryptogamer uppträdde samt att leddjuren kröp upp på land. 
Silur (444–416 miljoner år sedan) har fått sitt namn efter silurerna, en keltisk stam som 
bodde söder om ordovikerna i södra Wales. 
SILVER, (silver) - Metalliskt grundämne med den kemiska beteckningen Ag. Förekommer i 
naturen såväl som gediget silver och i mineralet silverglans, argentit med formeln Ag2S. 
SIMA, (sima) - Petrologisk benämning på jordskorpans undre tyngre lager (oceanbottnen och 
kontinenternas underlag), vilket består av basaltiska bergarter innehållande kisel (Si) och 
magnesium (”ma”). Jfr sial. 
SJÖMALM, (bog iron ore) - En hård limonit, som bildas på sjöbottnen, särskilt vanlig inom de 
delar av Sveriges urbergsområden, där även myrmalmerna äro vanligast. Sjömalm bildar 
kul-, skiv- eller kakformiga konkretioner, som alltefter sin form och storlek kallas krut-, 
hagel-, ärt-, pärl-, bön-, penning-, skraggmalm (kakformig sjömalm) m.m. Den på sjöbottnen 
utfällda järnockran samlar sig kring allehanda föremål (gräs, bark o.s.v.); därav de växlande 
formerna. Sjömalm som jämte myrmalmerna spelat en stor roll vid den svenska 
järnindustriens utveckling, består huvudsakligen av limonit men även av mindre mängder 
humussubstans, mangan, fosfor och svavel samt mekaniska inneslutningar, såsom sand och 
lerslam, varför järnhalten vanligen uppgår till endast 25—40%. Smältning av sjömalm 
förekommer numera ej sedan början av1930-talet. Vid Åminne i Småland upptogs sjömalm 
(3,000 ton) sista gången 1933 ur sjön Vidöstern.  
SJÖNÖT, (Trapa natans) - Vattenväxt (Trapa natans) med ett ganska säreget utseende och 
många underliga avvikelser. Den fullväxta plantan är ettårig och består av en lång stjälk, 
som står upprätt i vattnet och når en längd av omkring en meter. I dess topp sitter bladen och 
blommorna i en rosett, som hålls flytande genom bladskaftens blåslika uppsvällning. Dessa 
flytblad har rutformig skiva av mer eller mindre brunröd anstrykning. Stjälken bär dessutom 
undervattensblad, av vilka de nedersta sitter motsatta och är små, jämnbreda och utan 
särskilt utbildad skiva, men de övre (som går näst före rosettbladen) sitter strödda och har 
bladskivor, som allt mer närmar sig de fullt utbildade bladens. Dessa undervattensblad faller 

 
70 
av inom kort, och vid deras fästpunkter bildas de hårfint delade vattenrötterna som består av 
en uppåtriktad trådrot med talrika fina grenar i tre till fem rader. Slutligen har stjälken även 
enkla, nedåtriktade trådrötter, som fäster den vid bottnen. Sjönöten innehåller ett ätligt frö. 
Växten hör hemma i södra och mellersta Europa samt Asien. Den iakttogs senast 1916 i 
Sverige i sjön Immeln i Skåne. Talrika frukter har påträffats som fossil i igenvuxna sjöar och 
torvmossar i södra Sverige från den postglaciala värmetiden. Det nordligaste fyndet är från 
Börjesjön, nordväst om Uppsala. 
SKARN, (skarn) - Gammal svensk bergsmannabenämning på kalcium- och/eller magnesiumrika 
silikater, framförallt av typen amfibol, pyroxen, epidot och granat, vilka är associerade med 
järn- och sulfidmalmer. Begreppets innebörd har senare vidgats att även omfatta kalcium- 
och/eller magnesiumförande silikater vilka bildats ur kalksten eller dolomitsten genom 
dessas reaktion med pneumatolytiska och/eller hydrotermala lösningar vilka tillfört Si, Al, 
Fe och Mg. 
SKELETTFRAGMENT, (skeletal fragments) - Beståndsdel i många sedimentbergarter. 
Termen används speciellt inom kalkstenspetrografi, där skelettfragment kan utgöra en 
huvudkomponent hos bergarten. 
SKENHÄLLA, (ortstein) - Zon i markproﬁl som hårdnat p.g.a. utfällningar av t.ex. järn- och 
manganföreningar eller humus. Bildningen är särskilt vanlig i marker dit järn- och 
humushaltigt vatten strömmar in från omgivningen. Autokton skenhälla bildas genom 
nedsilande regnvatten. Allokton skenhälla bildas genom sidotillförsel av vatten från t.ex. en 
torvmark. Skenhälla förekommer i anrikningshorisonten i järnpodsol eller järnhumuspodsol. 
Skenhällan har en grynig eller skivig struktur med roströd färg. Skenhällan kan bli besvärlig 
för skogsproduktionen genom att växtrötterna inte förmår tränga ned på djupet, vilket kan 
vara fallet inom sandstens- och porfyrområdena i nordvästra Dalarna och närliggande 
områden i Härjedalen. Skenhälla i podsoljordmån kallas även ortsten och är ett hårt, 
cementartat skikt i B-horisonten. 
SKIFFER, (shale) - Finkornig, laminerad slambergart, vars struktur möjliggör en klyvning av 
densamma till tunna plattor, längs med skiktytorna. Allmänt samlingsnamn för bergart med 
perfekt klyvbarhet. Sedimentär bergart. 
SKIFFRIGHET, (fissility, schistosity) - Planparallell struktur hos en finkornig bergart vilken 
tillåter att bergarten låter sig klyvas till tunna plattor. Även graden av lätthet med vilken en 
laminerad slambergart kan delas längs skiktytorna. Jfr foliation. 
SKIKTNING, (stratification) - Den för sedimentära bergarter vanliga avlagringsformen med 
ovanpå varandra avsatta lager av olika kornstorlek, sammansättning och färg. 
SKIKTSILIKATER, (phyllosilicates) - Mineralgrupp med skiktgitterstruktur och som har en 
bladig form. De byggs upp av principiellt två strukturenheter. Den ena av dem utgörs av 
tetraedrar (kiselsyratetraedrar) och kan beskrivas genom formeln (SiO4)4- där kisel är central 
katjon och syrejonerna upptar de fyra hörnen. Dessa byggnadselement binds ihop till skikt 
eller lager där varje tetraeder har basen i ett plan och delar tre av sina syreatomer som sitter i 
hörnen av basytan med omgivande grannar. Toppen av tetraedrarna är sedan orienterade åt 
samma håll. Härigenom bildas ett hexagonalt nätverk. Mellan de delade O2- jonerna råder 
laddningsneutralitet. Syrejonerna som sitter i toppen av tetraedrarna har däremot en negativ 
överskottsladdning som kan attrahera joner utanför det s.k. tetraederskiktet. Tetraederlagret 
omfattar tre olika atom- eller jonskikt, ett basalt O2- skikt, ett centralt Si4+ skikt samt 
toppskiktet av O2- -joner. Vart och ett av skikten uppvisar en 6-talig symmetri. Den andra 
enheten består av oktaedrar med Al eller Mg som central katjon och OH-joner i de sex 
hörnen hos oktaedern. Befinner sig Al som centraljon [Al2(OH)6]n, är 2 av 3 möjliga 
oktaederplatser besatta och mineralet benämns dioktaedriskt. Befinner sig däremot Mg som 
centraljon [Mg3(OH)6]n är samtliga 3 oktaederplatser besatta och mineralet benämns 
trioktaedriskt. Lermineral hör till gruppen fyllosilikater. 

 
71 
SKIKTVULKAN, (stratovolcano) - Vulkankägla uppbyggd av alternerande skikt av lava och 
tefra. Skiktvulkanen är den typ av bildning som vanligen uppstår då lavan är något mer 
trögflytande (t.ex. andesitisk) än basaltisk lava. Synonym stratovulkan. 
SKOLITHOS, (Skolithos) - Vanligen vertikala rör i sedimentet, orsakade av sedentära 
organismer. Förekommer framför allt i kambriska kvartssandstenar. 
SKOLLA, SKÅLLA, (nappe) - (1) Överskjutningsskolla, en tiotals eller hundratals kilometer 
stor, skivformig berggrundsdel som förskjutits horisontellt utmed ett ﬂackt vilande 
förkastningsplan. Fjällkedjans berggrund i Sverige består huvudsakligen av skollor som 
förﬂyttats i östlig riktning.  
(2) Ett horisontellt förskjutet, upp till 100 hektar stort ﬂak av jord eller sedimentära 
bergarter. Sådana skollor har förﬂyttats av en glaciär eller en inlandsis och har låg 
hållfasthet. Under förskjutningen kan de ha blandats med morän och har då avsatts som 
moränskollor. 
SKRIVKRITA, (chalk) - Ren kalcilutit, bildad huvudsakligen genom ackumulation av 
kalkskaliga mikroorganismer, såsom foraminiferer och kokkoliter. Synonym kritkalksten. 
SKÄRNING, (section, profile) - Blottning som uppkommit genom att de sedimentära lagren 
skurits igenom mer eller mindre vertikalt t ex i en flodfåra eller vid väg- eller 
järnvägsbyggnad. Synonym profil. 
SKÄRPNING, (….) – Det bergarbete som utförts genom sprängning eller tillmakning på fast 
häll efter att jorden avrymts, i syfte att utreda om en mineralisering kan leda till gruvdrift. 
Skärpning kallas den sänkning i berg där, till skillnad från gruva, olika konstruktioner inte 
behövs för uppfordring av malmen. 
SKÖL, ( gouge, selvage clay) -  Benämning för rörelsezon som uppkommit genom förkastning i 
berggrunden. Ofta karakteriserad av lermineral eller biotit/klorit anrikning.  
SKÖLD, (shield) - Den del av en kraton, oftast dess centrum, som har varit i det närmaste helt 
stabil sedan prekambrium. I de fall där sedimentära lager finns på skölden uppvisar de ytterst 
små mäktigheter. Jfr plattform. 
SKÖLDVULKAN, (shield volcano) - Vulkan med formen av en mycket flack kon, vilken är 
uppbyggd av lättflytande basaltisk lava. 
SLAGKÄGLOR, (shutter cones) - Konformigt och räfflat strukturmönster hos en bergart som 
utsatts för impaktmetamorfos. 
SLAMBERGART, (mudrock) - Finkornig, terrigen klastisk bergart som består av silt, ler eller 
en blandning av dessa två fraktioner. Sedimentär bergart. 
SLAMSTEN, (mudstone) - En slambergart som består av 1/3 - 2/3 av vardera silt och ler. 
Sedimentär bergart. 
SLAMSTRÖM, (subakvatisk) (mud flow) - Suspension av fin- till grovklastiskt material i 
vatten, vilken i form av ett subakvatiskt flöde med hög densitet och under gravitationens 
inverkan snabbt rör sig utför en undervattensluttning, för att slutligen utbreda sig horisontellt 
på bottnen av ett hav eller en sjö. Slamströmmar av denna typ genereras av stormvågor och 
jordskalv i sediment som instabilt avsatts på en deltafront eller en shelfkant. Synonym 
turbidity current.  
SLIPSNITT, (thin section) - Bergartsprov som monterats på glas och slipats till ca 30 µm 
tjocklek. Vid denna tjocklek är de flesta mineral transparenta och kan identifieras genom 
sina optiska egenskaper. 
SLIRGNEJS, (veined gneiss) - Ådergnejs med särskilt oregelbunden, slirig form hos de 
pegmatitiska ådrorna. Metamorf bergart. 
SLÄCKT KALK, (slaked lime) – Se kalk. 
SLÄPSPÅR, (tool mark) - Fördjupning i sedimentytan bildad genom att en sten, växtdel el. dyl. 
dragits över denna innan den hunnit konsolideras. Påträffas vanligen som en avgjutning i det 
ovanliggande lagret. 

 
72 
SMEKTIT, (smectite) - En grupp lermineral som bl.a. kännetecknas av att de sväller vid 
vattentillträde. Montmorillonit ingår i smektitgruppen. 
SODA, (natron) - Natriumkarbonat, (Na2CO3.10H2O) ett av de tidigast kända salterna. Soda 
förekommer i naturen i vissa sjöar t.ex. i Nildalen i Egypten, Rift Valley i Kenya och i 
Amerika samt bildas vid förbränning av en del strand- och saltstäppväxter. Ett annat uttryck 
för soda är natron som är en naturligt förekommande blandning av natriumkarbonat, 
dekahydratet (Na2CO3.10H2O) och ca 17 % natriumbikarbonat (NaHCO3). Natriumkarbonat 
förekommer även som mineralet trona, med den kemiska formeln Na3H(CO3)2.2H2O, som är 
ett evaporitmineral. Trona bryts i Amerika, som den primära källan för 
natriumkarbonatframställningen, där den har ersatte Solvay-processen som används i de 
flesta andra länder i världen för natriumkarbonatproduktion. 
SODASJÖ, (soda lake) - Typ av saltsjö som bildas i avloppslösa bäcken, där avdunstningen 
överstiger tillförseln av vatten. En sodasjö har mycket höga halter av natriumkarbonat (soda) 
och andra salter. 
SOLFATAR, (solphatara) - Synonym fumarol. 
SOLIFLUKTION, (solifluction) – Jordflytning. 
SOLSPRÄNGNING, (insolation) - Mekanisk vittring som orsakas av att bergarter utvidgas vid 
uppvärmning (av t.ex. solinstrålningen) och sedan krymper när de kyls ned (under natten). 
Genom upprepad utvidgning och krympning spricker berget successivt sönder i mindre 
delar. Solsprängning är vanligast och har störst betydelse i ökenområden där 
temperaturskillnaderna mellan dag och natt är stora. Temperaturvittring användes även förr i 
artiﬁciell form vid gruvdrift. Synonym temperaturvittring.   
SOROSILIKATER, (sorosilicates) - Grupp av silikatmineral som kännetecknas av att SiO4-
tetraedrarna är sammankopplade två och två genom att dela en syreatom, varför gruppen 
Si2O7
6- bildas. Synonym gruppsilikater. 
SORTERING, (sorting) - Graden av sedimentkornens koncentration till en dominerande 
fraktion. I ett väl sorterat sediment är de flesta kornen av ungefär samma storlek, som ett 
resultat av strömmars, vågors eller vindars arbete. 
SPALTNING, (cleavage) - Egenskapen hos en kristall att vid mekanisk påverkan låta sig klyvas 
efter plana ytor. Spaltytor är alltid parallella med kristallografiskt definierade ytor, vilka 
dock ej behöver vara utbildade kristallytor. 
SPAT, (spar) - Färglöst karbonatcement med en kristallstorlek > 30 µm. 
SPARAGMIT, (sparagmite) - Grå, röd eller rödviolett, grovkornig arkos (fältspatrik sandsten) i 
den skandinaviska fjällkedjans prekambriska avlagringar. Sedimentär bergart. Jfr arkos. 
SPARAGMITIUM, (Sparagmitian) - Senproterozoiskt tidsavsnitt i Skandinavien, omedelbart 
före varegium, uppkallat efter sparagmitavlagringarna i fjällkedjan. 
SPEGELPLAN, (mirror plane) - Plan som delar ett föremål (t.ex. kristall) i två hälfter vilka är 
varandras spegelbilder. 
SPEGLING, (reflection) - Den operativa effekten av en reflektion i ett spegelplan. 
SPILIT, (spilite) - Av hydrotermal metamorfos påverkad basalt vars anortitrika plagioklas 
omvandlats till albit. I övrigt karakteriseras bergarten av de sekundära mineralen klorit, 
kalkspat och epidot. Förekommer t.ex. vid Garpenberg Centrum i en vägskärning. 
SPRICKA, (fissure) - Öppen spricka i bergart, ofta fylld med utfällda mineral eller sediment. Jfr 
gång. 
SPRICKA, (fracture) - Allmän term för spricka i bergart. 
SPRICKA, (joint) - Sluten spricka eller svaghetszon i bergart, ofta uppträdande i parallella 
system. 
SPRICKDAL, (rift valley) - Lång gravsänka som ofta löper genom en hel kontinent. Jfr 
gravsänka. 

 
73 
SPRICKERUPTION, (fissure eruption) - Vulkanisk eruption som äger rum från en spricka i 
jordskorpan. Jfr centraleruption. 
SPRICKZON, (fracture zone) - Zon av mer eller mindre tätt liggande sprickor, uppkomna i 
samband med en förkastning och lokaliserade i anslutning till denna. 
SPRIDNINGSZON, (spreading zone, divergent zone, divergent plate boundary) - Zon utmed 
vilken två litosfäriska plattor rör sig från varandra vinkelrätt mot zonens längdriktning. 
Längs zonens mittaxel injekteras och utgjuts basaltisk magma. Vid stelnandet läker den de 
tensionssprickor som uppstår inom zonen, varigenom ny oceanisk jordskorpa bildas. 
SPÅRFOSSIL, (trace fossil) - Spår efter en organisms aktivitet i sedimentet, t ex gräv- och 
krypspår, fotavtryck etc. 
STALAGMIT, (stalagmite) - Konisk, uppåt avsmalnande pelare av utfällt kalciumkarbonat på 
marken i kalkstensgrottor, dvs en droppsten. 
STALAKTIT, (stalactite) - Koniskt eller cylindriskt formad bildning hängande från taket i en 
grotta. Stalaktiten tillväxer i längd genom utfällning av vanligtvis kalkspat från nedsipprande 
vatten. 
STEN, (cobble) – (1) Stycke av en bergart. (2) Kornstorleksfraktion, 20 - 200 mm enligt 
Atterbergs skala. (3) Kornstorleksfraktion 60 - 600 mm enligt SGF:s skala. Bergartspartikel 
el. sediment av fraktionen 64 - 256 mm enl. annan skala. 
STENKOL, (coal) - Brännbar bergart bestående av över 50 viktprocent och över 70 
volymprocent kolhaltiga ämnen (genomsnittligt ca 85% av grundämnet kol). Stenkol bildas  
genom omvandling av snabbt ackumulerade växtdelar p g a förhöjt tryck och temperatur i 
syrefattig miljö. De karbonska och tertiära systemen är de rikast kolförande. 
STENSALT, (rock salt) - Evaporitbergart, bestående huvudsakligen av grovkristallin halit, 
vilken uppträder som domer, pluggar eller mäktiga lager. Termen används också för att 
beteckna mineralet halit, NaCl, som är mjukt (2,5 i Mohs´skala) och lättlösligt i vatten. 
Stensalt bildas i sedimentär miljö genom indunstning av salthaltigt vatten. Synonym halit. 
STICKSOND, (soil probe) - Handtagsförsedd smal stålstång med djup ränna eller slits som 
används vid jordartskartering. Inspektionsborren är 100 cm lång med 10 mm diameter. 
Spetsen, som är härdad har tre 5 cm långa spår och en 20 cm lång öppen slid. Såväl spår som 
slid har fått sådan utformning att de är självrensande vid neddrivningen. Vid neddrivningen 
erhåller man viss kännedom om jordarterna genom neddrivningsmotstånd och ljud. I sand 
och finkornigare sedimentjordarter kan prov erhållas genom att borren, på önskat djup, vrids 
runt under någon belastning. Prov av den aktuella jordarten fastnar därvid som regel i 
borrspetsens spår och följer med vid uppdragningen. Sticksonden finns även utformad som 
en s.k. geologkäpp och har då ett rundat paraplyhandtag. Den totala längden är 110 cm med 
15 mm diameter. Den är försedd med en längsgående skåra vilket möjliggör en enkel 
provtagning genom att vrida borren. Skåran är 90 cm och graderad var 10:e centimeter från 
10–90 cm. 
STRANDFÖRSKJUTNING, (shorelevel displacement) – Havsstrandens eller insjöstrandens 
långsiktiga höjdförändring som orsakas av balansen mellan isostatiska och eustatiska 
jämviktsrörelser. De kvartära strandförskjutningarna är resultatet av dessa nivåförändringar.  
STRANDGRUS, (beach gravel) – Genetisk beteckning för en avlagring som domineras av 
grusfraktionen. 
STRANDKLAPPER, (shingle) - Strandavlagring bestående av okonsoliderat, väl rundat 
material av övervägande grovgrus och sten (ca 20 - 200 mm i kornstorlek). Klassificeras som 
svallsediment. 
STRANDLINJE, (shoreline) – Gränslinje mellan land och hav eller land och sjö. Äldre 
strandlinjer karakteriseras ibland av strandvallar eller strandterrasser belägna på annan nivå 
än den nutida strandlinjen. 
STRANDPELARE, (sea-stack) – Se rauk. 

 
74 
STRANDTERRASS, (berm, beach berm) – En terrass bildad genom vågors erosion och 
sedimentation. Strandterrasser förekommer ofta i serier över varandra och vittnar om tidigare 
vattennivåer. 
STRANDVALL, (raised beach) – Vall av lösmaterial som ackumulerats på stranden av vågorna. 
Strandvallar består vanligen av grus och sten. De förekommer ofta i serie över varandra och 
vittnar om tidigare vattennivåer. 
STRATIFIERING, (stratification) - Skiktning hos sedimentära bergarter. Synonym lagring. 
STRATIGRAFI, (stratigraphy) - Den gren av geologin som befattar sig med beskrivning och 
klassifikation av bergarter i deras relation till varandra. Huvudsakligen avses den 
sedimentära lagerföljden med hänsyn till lagrens inbördes åldersrelationer (kronostratigrafi) 
som med lagrens fördelning, form, petrografiska karaktär (litostratigrafi) och övriga 
egenskaper. Därjämte innefattar begreppet stratigrafi också tolkningen av de sedimentära 
lagren som vittnesbörd om geologiska miljöer och geologisk utveckling i förfluten tid med 
t.ex. fossilinnehåll (biostratigrafi). 
STRATIGRAFISK FÄLLA, (stratigraphic trap) - En kolvätefälla som är enbart litologiskt 
betingad, dvs reservoaren överlagras av en impermeabel bergart. 
STRATOVULKAN, (strato volcano) - Skiktvulkan. 
STRATUM, pl. STRATA, (stratum, pl. strata) - Allmän term för ett bergartsskikt, oberoende av 
tjocklek. Synonym lager (layer, bed). 
STRECK, (streak) - Den färg som framträder vid repning av ett mineral eller bergart med ett 
hårdare föremål. Utgörs väsentligen av pulvrets färg. Fysikalisk egenskap som används vid 
mineralbestämning genom att stryka mineralet mot en oglacerad porslinsplatta., en s.k. 
streckplatta. Synonym streckfärg, pulverfärg. 
STRIMMIGHET, (fiamme) – Benämning på de oftast ljusare strimmor av millimeter- till 
meterlängd, som bildas ur ursprungliga pimpstensbitar i en ignimbrit. Då ignimbriten 
avsattes vid hög temperatur plattades de ursprungligen ovala och plastiska pimpstenarna ut 
till de strimmor vi idag kan se. Strimmorna är mer rekristalliserade (har större kristaller) än 
den omgivande, mörkare och tätare grundmassan. De uppfattades före 1930-talet som ett 
slags flytstrukturer i en lava och man kan se benämningen fluidalstrukturer i den geologiska 
litteraturen. Många av dalaporfyrerna karakteriseras av ignimbritstrimmor, t. ex. 
blybergsporfyr och gammalklittporfyr. 
STROMATOLIT, (stromatolite) - Växelvisa skikt av mattor med fossila mikroorganismer, 
företrädesvis cyanobakterier. Mellan lagren av bakterier finns det spår av partiklar som har 
sedimenterat där under den tid då stromatoliten aktivt växte till. Fossil av stromatoliter har 
daterats till arkeikum (mer än 3 000 miljoner år sedan) då cyanobakterier var den 
dominerande livsformen på jorden. De utgör på så vis ett av de äldsta spåren av liv. 
Stromatoliter har påträffats i närmare två miljarder år gammal dolomitmarmor i Sala och i 
Dannemora. 
STRUKTUR, (structure) - De megaskopiska egenskaperna hos en bergart, vilka studeras bäst i 
blottningar, t ex lagring, bandning, sprickighet, lineation, sedimentstrukturer, tektonik, etc. 
Alla dessa egenskaper hos bergarten är av den arten att de kan iakttagas utan optiska 
hjälpmedel. Jfr textur. 
STRUKTURELL FÄLLA, (structural trap) - En kolvätefälla som är tektoniskt betingad, dvs 
reservoaren begränsas av impermeabla lager p g a en förkastning, flexur eller saltplugg. 
STRYKNING, (strike) - Kompassriktningen av en ytas (t.ex. en skiktyta eller ett 
förkastningsplan) skärningslinje med horisontalplanet. Jfr stupning. 
STRÖKORN, (phenocryst) – Större mineralkorn som ligger inbäddade i en magmabergart. 
STRÖMMÄRKEN, (current marks) - Olika former av primära sedimentstrukturer, bildade 
genom vattenströmmarnas inverkan på sedimentytan. Jfr ripple. 

 
75 
STRÖMSKIKTNING, (current bedding) - Lagringsstruktur som uppkommit som ett resultat av 
strömmars inverkan, t ex korsskiktning och graderad skiktning. 
STUFF, (hand specimen) - Bergartsstycke. Ungefärligen knytnävsstort prov av en bergart. 
STUPNING, (dip) - Den vinkel i vertikalplanet som en yta bildar med horisontalplanet, dvs 
storleken av ytans lutning. Jfr strykning. 
STYLOLIT, (stylolite) - Oregelbunden utlösningsyta, i genomskärning ofta med ett tandat 
utseende, bildad genom kompaktion av bergarten, varvid vissa svårlösliga mineral ansamlas 
i utlösningszonen. 
STÄNGLIGHET, (lineation) - Innebär att mineralen i bergarten har parallellorienterade 
längsaxlar. 
SUBARKOS, (subarkose) – En sandsten med mellan 75 och 95% SiO2 samt fältspat > instabila 
bergartsfragment. Jfr ”normal” sandsten. 
SUBLITARENIT, (sublitharenite) - En sandsten med mellan 75 och 95% SiO2 samt fältspat < 
instabila bergartsfragment. Jfr ”normal” sandsten. 
SUBDUKTION, (subduction) - Process som innebär att en litosfärisk platta förs ned under en 
annan. 
SUBDUKTIONSZON, (subduction zone) - Långsträckt och relativt smal zon längs vilken 
subduktion äger rum. 
SUBKAMBRISKA PENEPLANET, (Subcambrian peneplane) - Urbergsyta som blivit plan 
efter vittring och erosion för mer än c:a 542 miljoner år sedan (dvs. före kambrium). 
Peneplanet kom att täckas av tjocka lager av yngre sedimentära bergarter, vilka i sen tid har 
eroderats bort och åter frilagt det skyddade peneplanet. Det subkambriska peneplanet är 
grunden för slättlandskapen i t.ex. Västergötland, Mälarlandskapen och Uppland. I östra 
Småland bildar det subkambriska peneplanet en svagt lutande yta från Kalmarsund upp till 
c:a 300 m höjd öster om Växjö. 
SUPRAAKVATISK ÅS, (supraaquatic esker) – Glacifluvial avlagring. Grusås som bildats i 
tunnlar och sprickor i isen ovan högsta kustlinjen. En supraakvatisk ås har inte varit utsatt 
för svallning varför dess utseende visar en markerad ryggform, getrygg. 
SUPRAKRUSTALBILDNINGAR, (supracrustal rocks) - Bergartsbildningar som avsatts på 
jordytan, dvs. vulkaniter och sedimentbergarter. Uttrycket bör undvikas till förmån för 
ytbergarter. 
SUR, (acid) – (1) Petrografiskt om magmatisk bergart som har en total SiO2-halt överstigande 63 
vikt-% (även 65% uppges). (2) Kemiskt om vattenlösning som har en vätejonaktivitet 
motsvarande ett pH-värde <7. 
SUR BERGART, (acid rock) - Oftast ljus, felsisk magmatisk bergart som karakteriseras av att 
den innehåller hög halt av kiselsyra varför fri kvarts kan bildas. Exempel är granit, ryolit och 
porfyr. Jordarter bildade av sådana bergarter utgör våra vanliga skogsmarker och har 
knappast sådan bördighet att de är lämpade som åkermark. 
SUSPENSION, (suspension) - Partiklar burna av transportmediet utan kontakt med underlaget. 
System bestående av ett medium med däri dispergerade (uppslammade) partiklar vilka har 
högre densitet än mediet. Partiklarna hindras från att sedimentera på grund av 
viskositetsegenskaperna eller turbulent strömning hos mediet. 
SUSPENSIONSSTRÖM, (turbidity current) - En slags sedimentlavin, orsakad av en lokal 
uppslamning av stora sedimentmängder i vattnet varvid densiteten ökar och det sålunda 
tyngre vattnet strävar att förflytta sig nedåt längs havsbottnen. 
SUTUR, (suture) - Mer eller mindre vågig linje som t ex i slipsnitt markerar gränsen mellan korn 
som har utsatts för trycklösning i kontaktytan. Jfr stylolit. 
SVALLAVLAGRING, (land uplift sediment) – Benämning för postglaciala havs- och 
sjösediment som bildats genom svallning. Vid landhöjningen utsattes tidigare avsatta 
jordlager för vågornas påverkan (svallning) med en mer eller mindre genomgripande 

 
76 
omlagring som följd. Det utsvallade materialet avlagrades vid och närmast utanför 
stränderna som klapper, svallgrus och svallsand i princip med utåt från stranden och mot 
djupet avtagande kornstorlek. Uppträder i områden med aktiv strandförskjutning. 
SVALLGRUS, (wave-washed gravel) - Genetisk beteckning för en svallavlagring som 
domineras av grusfraktionen. Sammanfattande beteckning för grova svallsediment med 
mycket växlande sammansättning. I dessa ingår förutom grus, oftast sand och sten. 
SVALLNING, (wave washing) - Vågors eroderande verkan på en strand med resultatet att 
materialet omlagras.  
SVALLSAND, (wave-washed sand) - Genetisk beteckning för en svallavlagring som domineras 
av sandfraktionen. 
SVALLSEDIMENT, (wave-washed sediment) - Genom svallning frigjort sedimentmaterial 
avsatt utanför en strand. 
SVARTMALM, (magnetite) - Järnmalm som huvudsakligen innehåller mineralet magnetit. 
SVARTMOCKA, (sulphide soil) – Benämning på en sulfidjord bestående av lera eller silt med 
relativt hög halt av järnsulfid och därav orsakad svart eller svartflammig kulör. Svartmocka 
oxideras snabbt i luft och antar då en ljusare gråbrun eller rostaktig färg. 
SVARTSAND, (placer) - Flod- eller strandavlagring som till väsentlig del består av mörka 
mineral med hög densitet (t.ex. magnetit, rutil) vilka anrikats av strömmande vatten och/eller 
genom vågors aktivitet. Svartsand bildar ibland malm. 
SVARTSKIFFER, (black shale) - På organiskt material rik skiffer. Svartskiffer innehåller ofta 
höga halter av vissa spårelement, t.ex. uran, vanadin, koppar och nickel. Exempel på 
svartskiffer är alunskiffer. Sedimentär bergart. 
SVAVELKIS, (pyrite; popular, ”fools gold”) - Annat namn för mineralet pyrit. Metallglänsande, 
mässingsgult, ogenomskinligt, kubiskt mineral med sammansättningen FeS2. Svavelkis, som 
är det vanligaste av alla sulfidmineral, förekommer i såväl magmatiska som sedimentära och 
metamorfa bergarter. Synonym pyrit. Jfr markasit. 
S-VÅGOR, (S-waves) - Seismiska volymsvågor som fortplantas genom oscillerande 
skjuvningsrörelser vinkelrätt mot fortplantningsriktningen i det medium de genomlöper. 
Vågtypen fortplantas ej genom vätskor. S står för sekundär i motsats till P, dvs. primär, i P-
vågor. De sistnämnde anländer först av de två samtidigt genererade vågtyperna till en 
registrerande seismologisk station. 
SVÄMSEDIMENT, (flood-plain deposit) - Sediment avsatta vid sidan om flodfåran i samband 
med att en flod svämmar över sina bräddar. 
SYDBOTTNIKUM, (the South Bothnian area) - Ett paleozoiskt sedimentområde som i stora 
drag omfattar Bottenhavet och angränsande kustområden. 
SYENIT, (syenite) – En magmatisk djupbergart bestående av fältspat, varvid fältspaten kan vara 
kalifältspat eller en natriumrik plagioklas. Underordnade mörka mineral är amfibol, biotit 
eller pyroxen. Kvarts saknas eller förekommer som accessoriskt mineral. Med tilltagande 
kvartshalt övergår syenit till granit. Trakyt är motsvarande ytbergart. 
SYLVIN, (sylvine) - Vitt eller färglöst mineral med formeln KCl och tillhörande det kubiska 
kristallsystemet. Sylvin är den huvudsakliga källan för framställning av kaliumföreningar 
och förekommer i saltavlagringar tillsammans med halit (stensalt) och andra evaporiter. Det 
har en skarpare smak än halit. 
SYMMETRI, (symmetry) - Egenskap hos ett föremål eller en struktur vilken kan beskrivas som 
en lagbunden upprepning av ett motiv, i form av en yta eller en punktkonfiguration, genom 
inversion, vridning, spegling eller translation. 
SYMMETRICENTRUM, (centre of symmetry) - Tänkt punkt inuti ett föremål (t.ex. en kristall) 
genom vilken ett oändligt antal räta linjer kan dras som var och en parvis förenar punkter på 
föremålets yta vilka ligger på lika avstånd från punkten. Man säger att det föremål (kristall) 
hos vilket riktning och motriktning är symmetriskt ekvivalenta har ett symmetricentrum. 

 
77 
SYMMETRIELEMENT, (symmetry element) - De element, dvs. symmetricentrum, vridaxel 
och spegelplan, med vikas hjälp man kan beskriva de yttre symmetriska egenskaperna hos ett 
föremål (t.ex. en kristall). För att beskriva symmetrin hos en kristallstruktur krävs även andra 
symmetrielement. 
SYMMETRIOPERATION, (symmetry operation) - Funktion hos ett symmetrielement: 
inversion (symmetricentrum), vridning (vridaxel) och spegling (spegelplan). 
SYMMIKT LERA, (symmict clay) - Benämning på en lera som avsatts i saltvatten. Om 
sedimentationen sker i saltvatten åstadkommer saltet en viss hopklumpning eller utfällning 
av finare partiklar, varigenom skillnaden mellan vinter- och sommarskikt, som förekommer 
hos varvig lera suddas ut. Leran blir symmikt, medan den varviga leran betecknas som 
diatakt. Även i den symmikta leran förekommer en viss varvighet, men utan en noggrannare 
undersökning är den vanligen svår att upptäcka. 
SYNKLINAL, (Syncline) - En nedveckning, dvs den konvexa sidan är riktad nedåt. 
Veckbildning hos vilken de ur stratigrafisk synpunkt yngsta lagren bildar veckets centrala 
parti. 
SYNOROGEN, (synorogenic) - Om geologisk bildning som är samtidig med en viss orogenes 
och ofta påverkad av denna, t ex flyschbildning. 
SYSTEM, (system) - Kronostratigrafisk enhet, omfattande alla bergarter som bildats under den 
motsvarande geologiska perioden. 
SÄNKA, (trough) - Långsträckt nedsjunkning av ett berggrundsområde. Jfr gravsänka. 
 
T 
 
TAFFELBERG, (table mountain) - Bergsformation av betydande storlek med plan överyta. Jfr 
platåberg. 
TAKONSK, (taconic) - Tillhörande den senordoviciska veckningen i norra Appalacherna (efter 
Taconic Mountains) och vanligen betraktad som en fas av den stora kaledonska veckningen. 
TAKSKIFFER, (roof tiling, slate) - Fyllitisk skiffer som låter sig klyvas i tunna, upp till 
kvadratmeterstora skivor, vilka i olika format används bl. a. som tak- och fasadbeklädnad. 
Metamorf bergart. 
TALK, (talc) – Ett mycket mjukt silikatmineral med formeln Mg3Si4O10(OH)2, som bildas vid 
lågmetamorf omvandling av magnesiumhaltiga silikater. Det kan vara vitt, brunt, grönt och 
grått och bildar oftast skiviga till skiffriga, fibrösa eller kompakta massor. Talk förekommer 
som huvudkomponent i talkskiffrar och som omvandlingsmineral i serpentiniter. 
TALUS, (talus) - Bergartsmaterial som ansamlats vid foten av en bergvägg. Bildningen kallas 
talusbrant. Materialet, främst block och stenar, är kantigt och osorterat, men p.g.a. 
gravitationen kan det grövre materialet, d.v.s. block, ha ansamlats på en lägre nivå än det 
ﬁnare materialet. Talus kan ibland formas som en kon och kallas då taluskon eller raskägla. 
Synonym ur. 
TALUSKON, (talus cone) - Konformad bergrasmassa. Synonym raskägla. 
TAPESGRÄNSEN, (Tapes limit) – Den högsta nivå som den postglaciala (holocena) 
transgressionen nådde på Västkusten, motsvarande maximum av littorinatransgressionerna i 
Östersjöbäckenet. I Göteborgsområdet har endast en transgression, som inträffade för c:a 
8.000–7.000 år sedan, kunnat påvisas. Namnet härrör från förekomsten av 
varmvattenmusslan Tapes decussatus. 
TAPESHAVET, (the Tapes Sea) - Postglacialt havsområde (c:a 8 000–6 000 år sedan) 
motsvarande dagens Skagerak och Kattegatt. 
TAPESLERA, (Tapes clay) - Benämning på littorinalerans motsvarighet på Västkusten. 
TAPESTRANSGRESSIONEN, (Tapes transgression) - Postglacial transgression 
(vattennivåhöjning) av Tapeshavet på Västkusten, motsvarande littorinatransgressionerna i 

 
78 
Östersjöbäckenet. Vattennivåns högsta läge kallas tapesgränsen. Namnet härrör från 
förekomsten av varmvattenmusslan Tapes decussatus. 
TAXON, pl. TAXA, (taxon, pl. taxa) - Arter, släkten, familjer, ordningar etc., d.v.s. 
taxonomiska enheter. 
TAXONOMI, (taxonomy) - Studiet av organismernas uppdelning i enheter av olika rang (taxa) 
samt relationerna mellan dessa. 
TEFRA, (tephra) - Löst partikelmaterial av vulkaniskt ursprung, dvs. aska, lapilli, vulkaniska 
bomber och block. 
TEKTONIK, (tectonics) - Sammanfattande benämning på läran om berggrundens strukturella 
uppbyggnad, bildning, deformation och historiska utveckling som förekommer i jordskorpan 
och som ger upphov till t ex veckning, förkastning, höjning och insjunkning. Jfr 
plattektonik. 
TEKTOSILIKATER, (tectosilicates) - Grupp av silikater karakteriserade av att SiO4-tetraedrar 
är hoplänkade till ett tredimensionellt nätverk genom att varje tetraeder delar samtliga 
syreatomer med angränsande tetraedrar. 
TENSION, (tension) - Spänning i ett material utsatt för isärdragande krafter. 
TERMALVATTEN, (thermal water) - Det vatten som kommer från en naturlig källa och har en 
minimitemperatur av 30 °C. Förekommer enbart i länder med vulkanisk aktivitet, t.ex. 
Island. 
TERMISK ANALYS, (thermo analysis) - Termoanalytisk teknik med applikationer inom 
många verksamhetsområden där förändringar i den termiska energin behöver registreras, 
t.ex. energiförändringar vid fasövergångar, differentialtermisk analys (DTA).  Tekniken kan 
även kombineras med förändringar i vikt, termogravimetri (TG). Termisk analys omfattar en 
hel grupp av tekniker, i vilka ett ämnes egenskaper eller reaktionsprodukter mäts som en 
funktion av temperaturen, medan ämnet utsätt för ett kontrollerat temperaturstegrings-
program. 
TERRESTRISK, (terrestric) - Hänförande sig till Jorden eller ”torra land”. 
TERRIGEN, (terrigenous) - Härrörande från material på land; bildat genom vittring av berg och 
jord ovan havsytan. Jfr kontinental. 
TERTIÄR, (Tertiary) - Huvuddelen av den kenozoiska eran, ibland uppdelat i paleogen och 
neogen. Perioden täcker tidsintervallet 65 - 1,65 Ma f.nd. Tertiär är även benämningen på 
motsvarande system. Den första perioden inom den kenozoiska eran, efter kritperioden inom 
den mesozoiska eran men före kvartärtiden. Den anses spänna över tidsramen från 65 
miljoner år sedan fram till för tre eller två miljoner år sedan. Den indelas i fem epoker; 
paleocen, eocen, oligocen, miocen och pliocen. Ursprungligen avsågs med tertiärperioden en 
era hellre än en period. Inom Internationella stratigrafiska kommissionen (ICS) används 
dock ej längre termen tertiär. Istället indelas tidsavsnitt i två perioder, paleogen, för 65,5–23 
miljoner år sedan och neogen, för 23 miljoner år sedan till nutid. Perioden paleogen indelas i 
epokerna paleocen (65,5–55,8 miljoner år sedan), eocen (55,8–33,9 miljoner år sedan) och 
oligocen (33,9–23,0 miljoner år sedan) medan perioden neogen indelas i epokerna miocen 
(23–5,3 miljoner år sedan), pliocen (5,3–1,8 miljoner år sedan), pleistocen (1,8 miljoner år–
11 500 år sedan) och holocen (sedan c:a 11 800 år). Gränsen mellan perioderna paleogen och 
neogen sätts då vid 23 miljoner år, som framgår ovan. Genom meteoritnedslaget i Mexiko 
för c:a 65 miljoner år sedan avslutades kritperioden med en stor utplåning av arter på Jorden. 
Onormalt höga halter av metallen iridium har hittats i sedimentlagren mellan krita och 
tertiär, vilket bekräftar en bakomliggande naturkatastrof så stor att klimatet förändrades. 
Gränsen har fått benämningen KT-gränsen. Vid denna händelse försvann omkring hälften av 
alla arter och omkring en fjärdedel av alla familjer. Dinosaurier, havslevande kräldjur och 
flygödlor som härskat länge på Jorden fick ge vika för utvecklingen av andra arter. Hårdast 
drabbades livet i havet, särskilt foraminiferer och ammoniter, medan växterna på land 

 
79 
påverkades i mindre utsträckning. Blommande växter, groddjur, krokodildjur, ödlor och 
ormar påverkades inte alls. Däggdjuren lade nu beslag på allt fler av de livsmiljöer och 
nischer som tömts på dinosaurier. När klimatet blev kallare och mer årstidsbundet ersattes de 
tidigare skogarna av öppna skogslandskap och grässlätter, där stora, betande 
djurpopulationer fann sin föda. Nu uppträdde även de första primaterna. Med tertiärperioden 
(paleogen och neogen) inleddes en ny era, kenozoikum, vilket betyder ”det nya livets 
tidsålder” eller ”de nyligen danade djurens tidsålder”. Omflyttningen av kontinentplattorna 
hade nått det stadium att kontinenterna i stort intog det läge de har även idag men med en 
viss avvikelse i havsområdenas fördelning. Främst då den nordligaste delen av Atlanten 
mellan Nordeuropa och Nordamerika i samband med spridningen av den mittatlantiska 
ryggen. Under paleocen ökade antalet ormbunkar, kanske som en följd av återhämtning efter 
löpeldarna från meteoritnedslaget vid Chicxulub i Mexiko. De förut täta skogarna glesnade 
betydligt i takt med att klimatet blev kallare. Under eocen uppträdde de första moderna 
däggdjuren men i slutet av epoken inträffade ytterligare en massutplåning i samband med 
meteoritnedslag i USA och Sibirien. Vidare under oligocen, så avlägsnades Antarktis från 
Sydamerika med en snabbare nedkylning som följd. Olika typer av valar uppträdde. Mot 
slutet av tertiärperioden, under miocen, intog blommorna nya nischer samtidigt som 
gräsväxterna frodades. Dessa utgjorde själva förutsättningen för spridningen av betande 
däggdjur, som fyllde tomrummet sedan dinosaurierna dött ut. Från de tertiära däggdjuren 
utvecklades våra dagars välbekanta arter som elefanter, hjortdjur, hästar och kor. Alla nu 
existerande däggdjursfamiljer hade utvecklats. Vid tertiärperiodens utgång, under epoken 
pliocen hade kontinenterna intagit sina platser, som vi finner dem idag. Klimatet var torrt 
och kallt. Hela Antarktis täcktes av ett permanent istäcke och de nord- och sydamerikanska 
kontinenterna förenades via Panamanäset. De tropiska regnskogarna krympte och upptog 
inte mer än ett smalt bälte längs ekvatorn, medan savanner, grässlätter, öknar, tundror, 
lövskogar och barrskogar bredde ur sig och antog nuvarande form och omfattning. 
TETHYSHAVET, (the Tethys) - Det stora hav som skilde östra Gondwanaland och Eurasien åt 
under perm - tertiär. Under krita - tertiär veckades Tethysgeosynklinalen från Alperna i 
väster till Himalaya i öster. 
TEXTUR, (texture) - (1) Beskriver fördelningen av olika kornstorlekar hos en jordart. Texturen 
har stor betydelse för den vattenhållande förmågan. Texturklasserna kan grovt bestämmas 
genom form och rullbarhet av ett fuktigt jordprov. Moräner indelas enligt traditionell skoglig 
indelning av kornstorlekar i GR (grusig), SA (sandig), SM (sandig-moig) och FM (moig, 
mjälig, lerig). Sedimentjordar indelas i GR (grus), SA (grovsand), SM (mellansand, grovmo) 
och FM (ﬁnmo, mjäla, lera). Observera dock att finmo och mjäla nu benämns silt. Se även 
kornstorleksskala, kornstorleksfördelning.  
(2) Inom petrografin bestäms en bergarts textur av de ingå mineralkornens storlek och form, 
och av det sätt på vilket kornen är anordnade och hopfogade. Textur avser även 
mikroskopiska mönster. Benämningar som används är t. ex. finkornig textur, porfyrisk 
textur, rapakivitextur och ofitisk textur. Termen används för de egenskaper hos en bergart 
som framträder vid detaljgranskning, i många fall med hjälp av polarisationsmikroskop 
(bergartsmikroskop). Jfr struktur. 
TEXTURANALYS, (texture analysis) – Metod för bestämning av en kornstorleksfördelning. 
TID, (age) - Geokronologisk enhet. Den medelkambriska epoken (paradoxidesepoken) indelas t 
ex i oelandicus-, paradoxissimus- och forchhammeritiden. Synonym ålder. 
TILLIT, (tillite) - Till bergart hopläkt (litifierad) morän, dvs. en isavlagrad heterogen, osorterad, 
grovkornig bergart. Sedimentär bergart. 
TILLFÖRSELKANAL, (magma conduit, pipe) - Kanal genom jordskorpan som förbinder en 
vulkan med dess magmakammare och genom vilken magmatiskt material passerar. 

 
80 
TITANIT, (titanite, sphene) – Ett gult, grönt eller brunaktigt, glasglänsande mineral med kemisk 
formel CaTiO5. 
TJOCKSKIKTAD, (thick layer) - Bestående av 3 - 30 cm tjocka lager (Anv. om sedimentära 
bergarter). 
TONALIT, (tonalite) – Intermediär djupbergart (plutonisk bergart) bestående av plagioklas (med 
mer albit än anortitkomponent) och kvarts tillsammans med biotit och amfibol. Synonym 
kvartsdiorit. 
TOPAS, (topaz) - Färglöst eller svagt gult, ortorombiskt mineral med sammansättningen 
Al2SiO4(F,OH)2. Mineralet hör hemma bland de pneumatolytiska bildningarna, t.ex. greisen. 
Topas definierar hårdheten 8 i Mohs´skala. 
TÔR, (tor) - Stenpelare av fast berg, ibland krönt med löst liggande block. Torbildningar (torer) 
bildas vanligen genom djupvittring och senare erosion av vittringsmaterialet, varvid 
ovittrade partier av berget blir kvar. Dartmoor i södra England är berömt för sina tôrer. 
TORNQUISTZONEN, (Tornquist Line) - Den deformationszon i berggrunden (efter Alexander 
Tornquist) som går från Nordsjön mot sydöst via norra Jylland, Skåne och Polen till Donaus 
mynningsområde vid Svarta havet. Den utgör ett c:a 100 km brett bälte med många horstar, 
gravsänkor och förkastningssystem och skiljer det urbergsområde som ﬁnns i nordöstra och 
östra Europa från Mellaneuropas yngre berggrund. Den antas också ha varit gräns för den 
nordeuropeiska kontinenten (Baltica) under äldre paleozoikum, för c:a 542–415 miljoner år 
sedan. Tornquist-zonen har varit aktiv vid upprepade tillfällen sedan åtminstone perm (299–
251 miljoner år sedan). 
TORKSPRICKOR, (desiccation cracks, vanl. mud cracks) - Polygonala sprickor i 
sedimentytan, bildade genom torrläggning och uttorkning av sediment (ler, slam eller silt). 
Strukturerna påträffas vanligen som avgjutningar på undersidan av ovanliggande sediment. 
TORV, (peat) - Jordart som kan betraktas som blott delvis konsoliderat organiskt sediment 
bestående av mer eller mindre förmultnade växtrester. Huvudsaklig kemisk sammansättning 
ca 60% kol och 30% syre. Torv representerar det första stadiet i den fortskridande 
sedimentära inkolningsprocess som leder till bildning av brunkol, lignit och stenkol. Vid mer 
omfattande omvandling bildas antracit. 
TORVBORR, (peat corer) - Se mosskannborr, Hillerborr, rysskannborr. 
TORVSOND, (peat probe) - Enkel fältutrustning bestående av skarvbara stålstänger av 
meterlängd för bestämning av mäktigheten hos en torvavlagring. 
TRANSFORM FÖRKASTNING, (transform fault) - Förkastning vilken närmast vinkelrätt 
överskär en oceanisk spridningszon. Förskjutningen mellan blocken på ömse sidor om det 
vertikala förkastningsplanet sker i horisontell riktning. 
TRANSGRESSION, (transgression) - Havets framryckning eller utbredning över landområden 
genom dessas sänkning eller genom havsytans höjning. Strandförskjutningen sker i riktning 
mot land. 
TRANSLATION, (translation) - Symmetrioperation innebärande upprepning av ett motiv 
genom parallellförskjutning med ett konstant längdbelopp. Vanligen förekommande som 
mönster på en tapet. 
TRAPP, (trap) - Ursprungligen svensk term för trappstegsformade bäddar av diabas på 
västgötabergen och som har förknippats med basaltbäddar. I dag återfinnes därför begreppet 
i namnen på stora platåbasalter som Sibiriska trappen, Deccantrappen i Indien m. fl. 
TRAVERS, (traverse) - (1) Inom petrografin ett uttryck för en linjemätning över ett 
tunnslipspreparat eller annat prov, längs vilken korn av olika mineral räknas eller mäts.  
(2) Fältundersökning som utförs längs en linje i terrängen. 
TRAVERTIN, (travertine) - Kalksten bildad genom utfällning av kalciumkarbonat ur grund- 
eller ytvatten, t ex droppsten och kalktuff. Se kalktuff. 

 
81 
TREMOLIT, (tremolite) - Bergartsbildande, vitt, grått, gulaktigt eller ljusgrönt, monoklint 
mineral tillhörande amfibolgruppen och med sammansättningen Ca2(Mg,Fe2+)5Si8O22(OH)2. 
Tremolit bildar ofta fibrösa massor eller långsträckta prismor. Liksom aktinolit kallas det för 
strålsten. Mineralet bildas i metamorf miljö och inidicerar förekomst av magnesium, t.ex. i 
dolomiten från Glanshammar, Närke.  
TRILOBIT, (trilobite) – Fossil av leddjur med normalt tre delar. Trilobiter är en utdöd 
djurgrupp som fanns under den tidsperiod i Jordens historia som sträcker sig från kambrium 
till slutet av perm. Det enda spåret av trilobiter som finns i dag är i form av fossil och 
spårfossil. Trilobita är en klass under leddjuren och är således nära släkt med dagens 
kräftdjur och insekter.  
TRIAS, (Triassic) - Den äldsta av de tre mesozoiska perioderna. Trias är även benämningen på 
motsvarande system. Geologisk period som inleder den mesozoiska eran. Trias beräknas ha 
infallit för c.a 251–200 miljoner år sedan och karakteriseras av att livet började pånyttfödas 
efter den förkrossande massdödsepisoden som avslutade den paleozoiska eran, när nästan 
allt liv på Jorden utraderades. Under denna period uppträdde de första dinosaurierna. Det 
skulle dock ta 150 miljoner år innan livet åter uppträdde i sin forna mångfald. 
TRIGONALA SYSTEMET, (trigonal crystal system) - Kristallsystem som karakteriseras av 
fyra symmetriaxlar. Tre av dessa är lika långa och ligger i samma plan, där de skär varandra 
under vinkeln 60° eller 120°. Den fjärde axeln står vinkelrätt mot de övriga. Trigonala 
kristaller har samma axlar och vinklar som det hexagonala systemet. Symmetrin är dock 
lägre, tretalig i stället för sextalig. Detta utseende gör att det trigonala systemet ibland 
hamnar som en underrubrik i det hexagonala systemet. Det trigonala systemet benämndes 
tidigare för romboedriska systemet, ett uttryck som bör undvikas. I framför allt den 
engelskspråkiga världen räknas det trigonala kristallsystemet in i det hexagonala 
kristallsystemet. 
TRIMORFI, (trimorphous) - Fenomen som innebär att tre kristallina faser (t.ex. mineral) har 
samma kemiska sammansättning men olika struktur och kristallsymmetriska egenskaper. Jfr 
polymorfi. 
TRONA, (trona) - Evaporitmineral av natriumkarbonat Na3H(CO3)2.2H2O. Trona är den 
viktigaste källan för natriumkarbonatframställning och bryts i Amerika. Se även soda. 
TRYCKLÖSNING, (pressure solution) - Upplösning av material i kornkontakterna p g a förhöjt 
tryck vid kompaktion av sedimentet. Utfällning sker sedan vanligen i angränsande 
porutrymmen där trycket är lägre, varvid kornen binds samman och sedimentet litifieras. 
TUFF, (tuff) - Kompakt avlagring bestående av vulkanisk aska och stoft och ibland även en 
mindre mängd terrigena klastiska sediment och vars kornstorlek är <64 mm. I asktuffen 
påträffas ofta större partiklar såsom lapilli, bomber m.m. Tuff härstammar från det italienska 
ordet tufo. 
TUFFIT, (tuffite) - Bergart bestående av en blandning av pyroklastiskt och epiklastiskt material. 
Det vulkanogena materialet utgör 75 - 25% av bergarten. Sedimentär bergart. 
TUNGMETALL, (heavy metal) - Metall med densitet >3,5 g/cm3. Tungmetallerna kan indelas i 
tre grupper med hänsyn till smälttemperaturen och inom varje grupp efter stigande densitet. 
Lågsmältande (inom intervallet mellan -50 till +500oC) är Zn, Sn, Cd, Pb och Hg; 
högsmältande (inom intervallet 900 - 1900oC) är Cr, Fe, Co, Ni, Cu, Ag, Pd, Au och Pt; 
mycket högsmältande (inom intervallet 2600 - 3500oC) är Mo, Ta och W. 
TUNGMINERAL, (heavy mineral) - I sediment beteckningen för detritiska mineral med 
densitet >2,85 g/cm3. Tungmineralen utgör normalt accessoriska komponenter i ett 
sediment. Exempel på tungmineral är magnetit, ilmenit, zirkon, rutil och granat. 
TUNNSKIKTAD, (thin layered) - Bestående av 1 - 3 cm tjocka lager. (Anv. om sedimentära 
bergarter). 

 
82 
TUNNSLIP, (thin section) – Preparattyp som används vid analys av bergartsprov med hjälp av 
polarisationsmikroskopi. Preparattjockleken uppgår till 30 µm. 
TURBIDITY CURRENT, Synonym slamström. 
TURBULENS, (turbulence) - Oordnad rörelse (ovan molekylnivå) i vätska eller gas. Jfr energi. 
TVILLINGBILDNING, (twin formation) - Sammanväxning av två eller flera individer av ett 
och samma mineral på sådant sätt att individerna två och två är symmetriskt orienterade 
relativt varandra. Symmetriförhållandena kan beskrivas med hjälp av ett spegelplan eller en 
vridaxel. 
TVILLINGLAMELLERING, (twin lamellaes) - Specialfall av tvillingbildning som 
karakteriserar plagioklaser. Sammanväxning av två eller flera individer (lameller i en 
plagioklas) av ett och samma mineral på sådant sätt att individerna två och två är 
symmetriskt orienterade relativt varandra. Symmetriförhållandena kan beskrivas med hjälp 
av ett spegelplan eller en vridaxel. 
TYSK TRIAS, (Germanic Triassic) - Den övervägande kontinentala facies som utvecklades 
under trias norr om Tethysgeosynklinalen i Europa, bestående av s k  Buntsandstein, 
Muschelkalk och Keuper. Synonym germansk trias. 
TÄLJSTEN, (soap stone) - Bergart av klorit och talk som bl.a. kan bildas genom omvandling av 
olivinrika bergarter. De båda mineral som täljstenen består av är hoptovade med varandra 
utan struktur, till en massa som inte är skiffrig, utan seg och fast sammanhängande. 
Mängden talk bestämmer hur lättbearbetad den är och vad som i övrigt är inblandat 
bestämmer färg och utseende. Täljstenen i Jämtland bildades för ca 400 miljoner år sedan 
när Kaledoniderna bildades. Ute till havs trängde magma upp och under trycket och den 
enorma hettan ombildades mineralet olivin till talk genom att blanda sig med vattnet 
(hydratiserat magnesiumsilikat). Under veckningen och omvandlingsprocessen, som pågick i 
cirka 3 miljoner år, sköts den talkrika bergarten, täljsten, upp i klov längs hela bergskedjan. 
Metamorf bergart. 
 
U 
 
ULTRABASISK, (ultrabasic, ultramafic) - Om magmatisk bergart med < 45 vikt-% SiO2. 
ULTRABASISK BERGART, (ultrabasic rock) - Beteckning på magmatisk bergart med mindre 
än 45 % SiO2. 
ULTRABASIT, (ultrabasite) - Ultrabasisk magmatisk bergart med mindre än 45 % SiO2. 
ULTRAMETAMORFOS, (ultrametamorphism) - Grad av metamorfos som innebär att ett 
ursprungligen helt kristalliniskt bergartsmaterial delvis kommit att smältas. 
Ultrametamorfosen överskrider sålunda gränsen för begreppet metamorfos varför dess 
produkter, migmatiterna, intar en ställning mellan magmatiska och metamorfa bergarter. 
UNDERETAGE, (substage) - Underavdelning av etage. 
UNIFORMITARIANISM, (uniformitarianism) - Aktualitetsprincipen eller läran om att nutida 
processer och skeenden på jordskorpan har ägt rum på ungefär samma sätt under gångna 
tidsperioder och att därför ”the present is the key to the past”. 
UPPSKJUTNING, (thrust fault) - Förkastning, orsakad t ex av horisontella tryckkrafter i 
jordskorpan, varvid berggrundspartiet med överhäng skjutits upp i förhållande till det andra 
partiet. 
URBERG, (the Precambrian basement) - De äldsta, d.v.s. de arkeiska och proterozoiska, delarna 
av Sveriges berggrund, mer än 570 miljoner år gammal. Används i Sverige som en 
populärbeteckning för den kristallina prekambriska berggrunden. 
URBERGSSKÖLD, (craton) - Väl exponerad del av en kraton med svagt välvd yta vilken 
gränsar till sedimenttäckta plattformar. 
URSPRUNGSBERGART, (source rock) - Den bergart i vilken kolväten bildats. 

 
83 
UTBILDNING, (facies) - Karaktären av ett sediment eller bergart. Ung. Synonym facies. 
UTBREDNINGSZON, (range-zone) - En biozon som karakteriseras genom en enda taxon. 
UTKILNING, (wedging-out) - Successiv minskning i horisontalled ned till noll av en litosoms 
mäktighet. 
URLAKNING, (eluviation) - Process där näringsämnen eller viktiga mikronäringsämnen i 
jonform trängs ut av vätejoner i försurad mark Jfr utlakning. 
UTLAKNING, LAKNING, (leaching, eluviation) - (1) Process där en komponent avlägsnas ur 
ett medium. Jfr anrikning, urlakning. (2) Process i mark varvid växtnäringsämnen och 
lättlösliga ämnen, främst metalljoner, frigörs och förs bort med vatten från området eller från 
en markhorisont. Utlakningen är pH-beroende och är vanligen högre i sura och i starkt 
basiska marker. 
 
VWX 
 
VALKLAVA, (pahoehoe lava) - Pahoehoelava med valkig överyta. Synonym replava. 
VAN BEMMELENFAKTORN, (van Bemmelen factor) - En faktor (1,724) som markforskare 
har använt sedan 1800-talet för att kunna beräkna halten organiskt material (mullhalten) i ett 
jordprov utgående från halten organiskt bundet kol. Van Bemmelen-faktorn utgår från att 
kolhalten i markens organiska material är 58 % beräknat på torrvikt. För att konvertera 
halten organiskt kol i ett prov till halten av organiskt material eller vice versa, multipliceras 
respektive divideras kolhalten med faktorn 1,724 (= 1/0,58). Denna faktor brukar knytas till 
ett arbete av den holländske fysikern och kemisten Jakob Maarten van Bemmelen, som 
använde faktorn för att beräkna mullhalten i åkermark utifrån kolhalten. Några belägg för 
denna faktor i form av analyser gavs dock ej av van Bemmelen. Faktorn 1,724 kallas ibland 
även för Wolff-faktorn, efter en tysk forskare som 1864, nästan 30 år före van Bemmelen, 
angav att mängden humus i en jord kunde beräknas genom att multiplicera kolhalten med 
faktorn 1,724. Synonym van Bemmelens faktor; van Bemmelen-faktorn. 
VAREGIUM, (Varegian) - Den allra yngsta delen av proterozoikum, omedelbart före kambrium, 
i det nordatlantiska området karakteriserad genom tillitförekomster. 
VARISKISK, (Variscan) -  Hercynsk. 
VARP, (waste rock) - Gruvterm för det bergartsmaterial som saknar eller har för låga halter av 
malm för att tas tillvara och som därför deponeras i varphögar. 
VARPHÖG, (heap of waste rock) - Vid gruvbrytning överblivet bergartsmaterial, varp, som 
läggs upp i högar. Varphögar brukar innehålla skarn som bildats vid malmbildningen, 
framför allt amfiboler, pyroxener, granater och epidot, vilka är associerade med järn- och 
sulfidmalmer. 
VARVIGHET, (lamination) - På kornstorleksgradering baserad rytmisk lagring, där rytmen 
återspeglar en årlig variation. 
VARVIG LERA, (varved clay, laminated lacustrine sediment) - Vanligen röd eller brunaktig 
lera som transporterats av isälvar och sedan avsatts i sötvattenssjöar, ibland i havsvikar med 
bräckt vatten, och undantagsvis i hav under inlandsisens avsmältning. Genom att 
vattenﬂödet var intensivare under den varmare sommaren än under vintern kom större 
mängder slam med olika sammansättning att avsättas i ett tjockt, grovkornigt lager vilket 
sedan överlagrats av ett tunt, ﬁnkornigt lager slam från vinterﬂödet. Varma somrar med 
intensiv smältning gav tjocka varv, medan kalla somrar gav tunnare varv. Gränsen mellan 
vinterskiktet och sommarskiktet blev skarp genom att det senare betingades av den plötsligt 
igångsatta vårfloden. På detta sätt kom en tydlig varvighet att bildas. Vid avsättning i 
saltvatten blir varven otydliga och syns inte alltid på grund av flockning. Lervarvens tjocklek 
varierar från några millimeter till ﬂera centimeter. Varvigheten används för datering av 
inlandsisens avsmältning och kallas lervarvskronologi. 

 
84 
VASKFÖREKOMST, (placer) - Koncentration av tungmineral i ett sediment som följd av 
strömmande vattens och/eller vågors aktivitet. Synonym placeravlagring. 
VATTENHALT, (water content) - Förhållandet mellan den flytande och den fasta fasen hos en 
jord. Vattenhalten bestäms genom att väga provet före och efter torkning (till konstantvikt). 
Torktiden är beroende av kornstorleken (finare jord kräver längre tid) samt jordprovets 
storlek. Torktemperaturen har valts vid 105 °C. Normalt är en torktid av 24 timmar 
tillräckligt. Synonym fuktkvot. 
VECK, (fold) - Kraftig lagerböjning av varierat utseende och dimensioner. 
VECKBERG, (fold mountain) – Berggrundsparti som bildats genom veckning och med en stor 
utsträckning i riktningen vinkelrätt mot veckningsrörelsen. Termen bergskedja bör endast 
användas i den allmänna, morfologiska betydelsen. Exempel på veckberg är Kaledoniderna 
och Alperna. 
VECKNING, (folding) - Bildning av veck genom böjning av lagring eller foliation hos en 
bergart eller ett bergartskomplex såsom följd av kompression. 
VEIKIMORÄN, (Veiki moraine) – Typ av moränbacklandskap som kännetecknas av 
platåformade moränkullar med talrika runda vattensamlingar. Veikimoränen och andra 
liknande moränbacklandskap (t.ex. Rogenmorän) har bildats när tidigare inlandsisar avsmält. 
Dessa landskap har endast påverkats i ringa grad av den senaste inlandsisen, som på dessa 
platser troligen var bottenfrusen. Veikimoränen har fått sitt namn efter en liten gård i 
Gällivaretrakten. 
VINDEROSION, (vind erosion) - Lösgörandet och transporten av jordarters partiklar genom 
vindens inverkan. Med vinderosion menas även den nötande verkan som utövas av de 
vindburna partiklarna i kollision med markytan.  
VINKELDISKORDANS, (angulat unconformity) - Diskordans. 
VISKOSITET, (viscosity) - Fysikalisk egenskap hos vätskor och gaser som betecknar deras 
”tjockhet” (trögflutenhet) eller interna motstånd mot flöden, och kan ses som ett mått på 
friktion i vätskor. ”Tunna” vätskor som metanol har låg viskositet, medan ”tjockare” som 
olja har hög viskositet. 
VISKÖS, (viscous) - Trögflytande. 
VITTRING, (weathering) - Kemisk eller mekanisk nedbrytning av bergartsmaterial, framför allt 
i kontinental miljö. Exogena processer som vid eller nära markytan verkar nedbrytande på 
mineral och bergarter. Man skiljer mellan fysikalisk (frostsprängning, insolation och 
saltsprängning), kemisk (upplösning, oxidation och hydrolys) samt biologisk vittring 
(upplösning och rotsprängning). De olika typerna av processer samverkar oftast. 
VITTRINGSJORDART, (residual deposit, eluvium) - Sedentär jordart som bildats genom 
vittring av berggrund på platsen. Exempel på en vittringsjordart är materialet i ett blockhav. 
VITTRINGSRESISTENS, (weathering resistance) - Motståndsförmåga gentemot vittring. De 
bergartsbildande mineralen visar mycket olika vittringsresistens. Det är i viss utsträckning 
möjligt att rangordna dem med avseende på denna förmåga. 
VIVIANIT, (vivianite) - Amorft uppträdande järnfosfat (Fe3(PO4)2.8H2O) av jordartad 
konsistens. Jordarten är lätt att känna igen på sin klarblå färg efter att den exponerats i luft. 
Vivianit är en tämligen sällsynt jordart, som påträffas i vissa torvmarker eller i gyttjeleror 
som är rika på organiska lämningar. Som mineral kristalliserar vivianit i det monoklina 
kristallsystemet. Det utvecklar långa prismatiska kristaller men även fibrer och jordliknande 
pulveraggregat förekommer. I färskt tillstånd är vivianit först färglös men oxideras mycket 
snabbt i luft och blir då blå, grön, lila eller blå-svart. 
VOLYMSVÅGOR, (volume waves) - Seismiska vågor som fortplantas genom en kropp. Jfr 
ytvågor. 

 
85 
VRIDAXEL, (rotation axis) - Riktning kring vilken man kan vrida ett föremål (t.ex. en kristall) 
så att en upprepning av dess position (orientering) sker två, tre, fyra eller sex gånger under 
ett helt varvs vridning. 
VRIDNING, (rotation) - Den operativa effekten av en vridaxel. 
VULKAN, (volcano) - Terrängform vilken utgör översta delen av en mer eller mindre vertikal 
kanal (tillförselkanal) längs vilken en magma och/eller däri lösta gaser söker sig upp till 
jordytan. 
VULKANISKA BERGARTER, (volcanic rocks) - Begrepp omfattande såväl lavor som 
pyroklastiter. 
VULKANISK ASKA, (volcanic ash, cinder) - Finkornigt (< 2 mm) pyroklastiskt material som 
består av stelnade lavadroppar och/eller finfragmenterat material från tillförselkanalens 
väggar. 
VULKANISK BOMB, (volcanic bomb) - Stor pyroklastisk partikel (> 64 mm) vilken utslungats 
i smält tillstånd ur en vulkan och fått en form som väsentligen bestäms av magmans 
viskositet. 
VULKANISK BRECCIA, (volcanic breccia) - Konsoliderat aggregat huvudsakligen bestående 
av kantiga pyroklaster med storlek > 64 mm (block). 
VULKANISK BÅGE, (volcanic islands arc) - Kedja av vulkaner bildande ett bågformigt 
topografiskt element, vilket antingen uppträder som en öbåge eller såsom del av ett aktivt 
orogent bälte. 
VULKANISK GAS, (volcanic gas) - Gas som utvecklas i samband med vulkanutbrott genom 
frigörelse från magman. De vanligaste gaserna är vattenånga, koldioxid och svaveldioxid. 
VULKANISKT GLAS, (volcanic glass, obsidian) - Lava som stelnat så snabbt att någon 
nämnvärd kristallisation ej hunnit äga rum. En vanlig form av vulkaniskt glas är obsidian. 
VULKANISKT SEDIMENT, (volcanic sediment, pyroclastic sediment) - Avlagring av aska 
efter vulkanutbrott. Man brukar kalla vulkansediment pyroklastiska, till skillnad från 
vittringssediment, som benämns epiklastiska eller populärt, klastiska. 
VULKANISM, (volcanism) - Utströmning vid den fasta jordytan av magma eller fragment därav 
och/eller gaser frigjorda från magman. 
VULKANIT, (volcanite) - Ett sammanfattande namn för bergarter bildade på eller nära 
markytan genom vulkanism, t.ex. lavor och tuffer. Magmatisk ytbergart. 
VULKANKÄGLA, (volcano) - Koniskt format berg bestående av lava och/eller pyroklastiskt 
material, vilket genom vulkanisk aktivitet byggts upp kring den vulkaniska tillförselkanalens 
mynning. Vulkankägla är synonymt med vulkan. 
VÅGRIPPEL, (wavemark) - Böljeslagsmärken. 
 
Y 
 
YNGRE DRYAS, (younger Dryas) - Kall fas på norra halvklotet under kvartärtiden, i slutet av 
den senaste istiden, c:a 12 800-11 600 år före nutid. 
YOLDIAHAVET, (Yoldia Sea) - Det första brackvattensstadiet i Östersjöns utvecklingshistoria 
efter den senaste nedisningen. Havet har fått sitt namn efter ishavsmusslan Yoldia arctica 
(numera benämnd Portlandia arctica). Yoldiahavet uppkom för c:a 11 600 år sedan när 
Närkesundet blev isfritt och Östersjöbassängen (då Baltiska issjön) ﬁck kontakt med det 
stigande Västerhavet. Landhöjningen var dock intensiv vid den tiden och Närkesundet blev 
snart grundare och för c:a 10 700 år sedan hade Östersjöbassängens vatten åter blivit helt 
sött. Ancylussjön tog vid. Under perioden utgjorde Sydsverige, Danmark, Bornholm, och 
norra Tyskland ett sammanhängande landområde, vilket bl.a. visas av de tallstubbar som 
hittats på botten, ned till 40 m djup i Stora Bält och i Hanöbukten. 

 
86 
YTBERGARTER, (supracrustal rocks) - Bergarter som bildats på Jordens yta. Benämns även 
suprakrustalbergarter. Hit hör dels vulkaniska bergarter, och dels sedimentära bergarter som 
bildats genom avsättning av partiklar i vatten eller luft. Även kemiskt utfällda 
sedimentbergarter finns. 
YTMORÄN, (ablation till) - Moränavlagring vars material fraktats på ytan eller i det inre av en 
glaciär, alternativt en inlandsis, och som vid isens bortsmältning kommit till avsättning 
såsom en luckrare morän på ett underlag av berg eller bottenmorän. 
YTTEXTUR, (surface texture) - Utseendet hos sedimentkornens yta ( t ex polerad, gropig, repad 
m. m.) 
YTVÅGOR, (surface waves) - Seismiska vågor som fortplantas utmed ytan hos en kropp. Jmf 
volymsvågor 
 
Z 
 
ZINKBLÄNDE, (sphalerite) - Ett sulfidmineral med en karakteristisk hartsliknande glans. Rent 
zinkblände kan vara gult eller färgat brun av järn [(Zn,Fe)S] – ju mer järn desto mörkare 
färg. Det finpulvriserade mineralet är tydligt brunt och att bestämma streckfärgen är en 
karakteristisk och enkel test. Zinkblände uppträder ofta tillsammans med andra sulfidmineral 
och en särskilt viktig följeslagare är blyglans. Övriga zinkmineral anses ha bildats genom 
oxidation av primärt zinkblände. Av dessa må nämnas zinkit ZnO, franklinit Zn(FeO2)2, 
zinkspat (ädelgalmeja eller smithsonit) ZnCO3 och hemimorfit (kiselgalmeja) 
Zn4(OH)2Si2O7·H2O. Bortsett från zinkblände, som kan uppträda under reducerande 
förhållanden är de flesta av de övriga mineralen alldeles för lättlösliga för att bevaras i 
marken under längre tider. Zinkblände är det viktigaste zinkmineralet. 
ZIRKON, (zircon) - Gul- eller brunaktigt, mycket hårt (7 i Mohs´ skala), tetragonalt mineral 
med sammansättningen ZrSiO4. Zirkon förekommer i sura magmabergarter men även i 
metamorfiter. Mineralet bildar zirkonmalm i form av vaskförekomst. Mycket resistent mot 
vittring. 
 
Å 
 
ÅDERGNEJS, (veined gneiss) - Hög- till ultrametamorf bergart vilken karakteriseras av 
oregelbunden lagring bestående av alternerande ljusa och mörka skikt. De ljusa skikten 
domineras av kvarts och/eller fältspat, medan de mörka innehåller avsevärda mängder biotit 
och eventuellt även andra mörka mineral, som amfibol. Jfr slirgnejs. 
ÅLDER, (age) - Tid. 
ÅS, (esker) - Begrepp använt dels om en rullstensås eller glacifluvial avlagring med ryggform, 
dels om en berggrundsmorfologisk företeelse i geografiska namn, en höjdrygg vilken i vissa 
fall kan vara en horst, såsom fallet är med de skånska åsarna. I geologiskt hänseende bör 
beteckningen ås för en horst undvikas. 
 
Ä 
 
ÄLVVALL, (point bar) - Låg rygg av sand och finkornigare material avsatt i en innerkurva hos 
en meandrande flod. Jfr levé. 
ÄNDMORÄN, (terminal moraine) - Morfologiskt begrepp som avser ryggar av morän som 
hopats framför (parallellt) en isfront, oavsett om denna tillhört en glaciär eller en inlandsis. 
ÄRTSTEN, (pisolite) - Bergart uppbyggd av pisoliter. Synonym pisolitsten. Jfr oolit. 
 

 
87 
Ö 
 
ÖBÅGE, (island arc) - Bågformig kedja av öar, vilken bildar ett såväl vulkaniskt som seismiskt 
bälte ovan en subduktionszon. Öbågen flankeras vanligen av en oceangrav längs sin konvexa 
sida. 
ÖGONGNEJS, (augen gneiss) - Gnejs med centimeterstora porfyroblaster bestående av 
fältspatkristaller, vilka oftast har rundad form. Vanligen utgörs ögonen av mikroklin som är 
mantlad med plagioklas. Metamorf bergart. 
ÖGONGRANIT, (augen granite) - En granit vari en del av fältspaten, vanligen kalifältspat, 
utbildats som större rundade korn som kan vara mantlade med plagioklas. Magmatisk 
djupbergart. 
ÖSILIKATER, (nesosilicates) - Jfr nesosilikater. 
ÖSTEUROPEISKA PLATTFORMEN, (East European Platform) – Som tidigare benämning 
användes Ryska plattformen eller Ryska plattan, omfattande i huvudsak området mellan 
Fennoskandiska urbergsskölden och Tornquistlinjen. Plattform är uttrycket för en kraton 
som är täckt av sammanhängande sedimentlager av varierande mäktighet. 
ÖVERFÖRDJUPNING, (overdeepening) – Process vid vilken en glaciär kraftigt fördjupar och 
breddar en dalgång till en nivå under erosionsbasen. Exempel på överfördjupade dalar är de 
norska fjordarna. 
ÖVERMÄTTAD, (over saturated) - Om bergart som innehåller kvarts eller annat SiO2-mineral 
jämte kiselmättade mineral. 
ÖVERSKJUTNING, (overthrust) - En flack förkastning, där ett berggrundspari skjutits upp 
ovanpå ett annat. 
ÖVERSTJÄLPNING, (overfold) - En långt gången uppveckning där det uppveckade partiet 
stjälpts över. 
 

